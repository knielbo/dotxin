 老 子 甲 

絕 智 棄 辯 民 利 百 倍 。 絕 巧 棄 利 盜 賊 亡 有 。 絕 偽 棄 慮 民 復 季 子 。 三 言 以 為 文 不 足 或 令 之 或 乎 屬 。 視 素 保 樸 少 私 寡 欲 。

江 海 所 以 為 百 谷 王 以 其 能 為 百 谷 下 是 以 能 為 百 谷 王 。 聖 人 之 在 民 前 也 以 身 後 之 其 在 民 上 也 以 言 下 之 。 其 在 民 上 也 民 弗 厚 也 其 在 民 前 也 民 弗 害 也 。 天下 樂 進 而 弗 詀 。 以 其 不 爭 也 故 天下 莫 能 與 之 爭 。

罪 莫 厚 於 甚 欲 咎 莫 僉 於 欲 得 禍 莫 大 乎 不 知 足 。 知 足 之 為 足 此 恒 足 矣 。

以 道 佐 人 主 者 不 欲 以 兵 強 於 天下 。 善 者 果 而 已 不 以 取 強 。 果 而 弗 伐 果 而 弗 驕 果 而 弗 矜 是 謂 果 而 不 強 。 其 事 好 長 。

古 之 善 為 士 者 必 微 妙 玄 達 深 不 可 識 是 以 為 之 頌 豫 乎 若 冬 涉 川 猶 乎 其 若 畏 四 鄰 敢 乎 其 若 客 渙 乎 其 若 釋 屯 乎 其 若 樸 沌 乎 其 若 濁 。 孰 能 濁 以 靜 者 將 徐 清 。 孰 能 牝 以 主 者 將 徐 生 。 保 此 道 者 不 欲 尚 浧 。

為 之 者 敗 之 執 之 者 失 之 。 是 以 聖 人 亡 為 故 亡 敗 亡 執 故 亡 失 。 臨 事 之 紀 慎 終 如 始 此 亡 敗 事 矣 。 聖 人 欲 不 欲 不 貴 難 得 之 貨 教 不 教 復 眾 之 所 過 。 是 故 聖 人 能 尃 萬 物 之 自 然 而 弗 能 為 。

道 恒 亡 為 也 侯 王 能 守 之 而 萬 物 將 自 化 。 化 而 欲 作 將 正 之 以 亡 名 之 樸 。 夫 亦 將 知 知 足 以 靜 萬 物 將 自 定 。

為 亡 為 事 亡 事 味 亡 味 。 大 小 之 多 易 必 多 難 。 是 以 聖 人 猷 難 之 故 終 亡 難 。

天下 皆 知 美 之 為 美 也 惡 已 皆 知 善 此 斯 不 善 已 。 有 亡 之 相 生 也 難 易 之 相 成 也 長 短 之 相 形 也 高 下 之 相 呈 也 音 聲 之 相 和 也 先 後 之 相 隨 也 。 是 以 聖 人 居 亡 為 之 事 行 不 言 之 教 。 萬 物 作 而 弗 治 也 為 而 弗 志 也 成 而 弗 居 。 夫 唯 弗 居 也 是 以 弗 去 也 。

道 恒 亡 名 樸 雖 細 天地 弗 敢 臣 侯 王 如 能 守 之 萬 物 將 自 賓 。 天地 相 合 也 以 輸 甘 露 。 民 莫 之 令 而 自 均 焉 。 始 制 有 名 。 名 亦 既 有 夫 亦 將 知 之 知 之 所 以 不 殆 。 譬 道 之 在 天下 也 猶 小 谷 之 與 江 海 。

有 狀 混 成 先 天地 生 清 寥 獨 立 不 亥 可 以 為 天下 母 。 未 知 其 名 字 之 曰 道 吾 強 為 之 名 曰 大 。 大 曰 折 折 曰 轉 轉 曰 返 。 天 大 地 大 道 大 王 亦 大 。 域 中 有 四 大 而 王 居 一 焉 。 人 法 地 地 法 天 天 法 道 道 法 自 然 。

天地 之 間 其 猶 橐 籥 與 ？ 虛 而 不 屈 沖 而 愈 出 。

至 虛 恒 也 守 沖 篤 也 。 萬 物 方 作 居 以 顧 復 也 。 天 道 云 云 各 復 其 根 。

其 安 也 易 持 也 其 未 兆 也 易 謀 也 其 脆 也 易 判 也 其 幾 也 易 踐 也 。 為 之 於 其 亡 有 也 。 治 之 於 其 未 亂 。 合 末 九 成 之 臺 作 足 下 。

知 之 者 弗 言 言 之 者 弗 知 。 閉 其 兌 塞 其 門 和 其 廣 同 其 塵 畜 其 銳 解 其 忿 是 謂 玄 同 。 故 不 可 得 而 親 亦 不 可 得 而 疏 不 可 得 而 利 亦 不 可 得 而 害 不 可 得 而 貴 亦 不 可 得 而 賤 。 故 為 天下 貴 。

以 正 之 邦 以 奇 用 兵 以 亡 事 取 天下 。 吾 何 以 知 其 然 也 。 夫 天 多 忌 諱 而 民 彌 叛 。 民 多 利 器 而 邦 滋 昏 。 人 多 智 而 奇 物 滋 起 。 法 物 滋 章 盜 賊 多 有 。 是 以 聖 人 之 言 曰 我 無 事 而 民 自 富 。 我 亡 為 而 民 自 化 。 我 好 靜 而 民 自 正 。 我 欲 不 欲 而 民 自 樸 。

含 德 之 厚 者 比 於 赤 子 蜂 蠆 虺 蛇 弗 螫 攫 鳥 猛 獸 弗 搏 骨 弱 筋 柔 而 捉 固 。 未 知 牝 牡 之 合 朘 怒 精 之 至 也 。 終 日 乎 而 不 憂 和 之 至 也 和 曰 常 知 和 曰 明 。 益 生 曰 祥 心 使 氣 曰 強 物 壯 則 老 是 謂 不 道 。

名 與 身 孰 親 ？ 身 與 貨 孰 多 ？ 得 與 亡 孰 病 ？ 甚 愛 必 大 費 厚 藏 必 多 亡 。 故 知 足 不 辱 知 止 不 殆 可 以 長 久 。

返 也 者 道 動 也 。 弱 也 者 道 之 用 也 。 天下 之 物 生 於 有 生 於 亡 。

持 而 浧 之 不 不 若 已 。 揣 而 銳 之 不 可 長 保 也 。 金 玉 浧 室 莫 能 守 也 。 貴 福 驕 自 遺 咎 也 。 功 遂 身 退 天 之 道 也 。

#@

 老 子 乙 

治 人 事 天 莫 若 嗇 。 夫 唯 嗇 是 以 早 早 服 是 謂 □ □ □ □ □ □ □ □ □ □ □ 不 克 則 莫 知 其 極 。 莫 知 其 極 可 以 有 國 。 有 國 之 母 可 以 長 □ □ □ □ □ □ □ 長 生 久 視 之 道 也 。

學 者 日 益 為 道 者 日 損 。 損 之 或 損 以 至 亡 為 也 亡 為 而 亡 不 為 。

絕 學 亡 憂 唯 與 訶 相 去 幾 何 ？ 美 與 惡 相 去 何 若 ？ 人 之 所 畏 亦 不 可 以 不 畏 人 。

寵 辱 若 驚 貴 大 患 若 身 。 何 謂 寵 辱 ？ 寵 為 下 也 。 得 之 若 驚 失 之 若 驚 是 謂 寵 辱 驚 。 □ □ □ □ □ 若 身 ？ 吾 所 以 有 大 患 者 為 吾 有 身 。 及 吾 亡 身 或 何 □ □ □ □ □ □ 為 天下 若 可 以 託 天下 矣 。 愛 以 身 為 天下 若 何 以 寄 天下 矣 。

上 士 聞 道 勤 能 行 於 其 中 。 中 士 聞 道 若 存 若 亡 。 下 士 聞 道 大 笑 之 。 弗 大 笑 不 足 以 為 道 矣 。 是 以 建 言 有 之 明 道 如 悖 遲 夷 道 □ □ □ 道 若 退 。 上 德 如 谷 大 白 如 辱 廣 德 如 不 足 建 德 如 □ □ 真 如 渝 。 遲 大 方 亡 隅 大 器 曼 成 大 音 希 聲 天 象 亡 形 道 □ □ □ □ □

閉 其 門 塞 其 兌 終 身 不 痗 。 啟 其 兌 賽 其 事 終 身 不 治 。

大 成 若 缺 其 用 不 敝 。 大 盈 若 盅 其 用 不 窮 。 大 巧 若 拙 大 呈 若 詘 大 直 若 屈 。 燥 勝 凔 清 勝 熱 清 靜 為 天下 正 。

善 建 者 不 拔 善 抱 者 不 脫 子 孫 以 其 祭 祀 不 輟 。 修 之 身 其 德 乃 真 。 修 之 家 其 德 有 餘 。 修 之 鄉 其 德 乃 長 。 修 之 邦 其 德 乃 豐 。 修 之 天下 □ □ □ □ □ □ □ □ □ □ □ 家 以 鄉 觀 鄉 以 邦 觀 邦 以 天下 觀 天下 。 吾 何 以 知 天 □ □ □ □ □ □

#@

 老 子 丙 

大 上 下 知 有 之 。 其 次 親 譽 之 。 其 次 畏 之 其 次 侮 之 。 信 不 足 焉 有 不 信 。 猷 乎 其 貴 言 也 。 成 事 遂 功 而 百 姓 曰 我 自 然 也 。 故 大 道 廢 安 有 仁 義 。 六 親 不 和 安 有 孝 慈 。 邦 家 昏 □ 安 有 正 臣 。

埶 大 象 天下 往 。 往 而 不 害 安 平 大 。 樂 與 餌 過 客 止 。 故 道 □ □ □ □ 淡 呵 其 無 味 也 。 視 之 不 足 見 聽 之 不 足 聞 而 不 可 既 也 。

君 子 居 則 貴 左 用 兵 則 貴 右 。 故 曰 兵 者 □ □ □ □ □ □ 得 已 而 用 之 。 銛 襲 為 上 弗 美 也 。 美 之 是 樂 殺 人 。 夫 樂 □ □ □ □ 以 得 志 於 天下 。 故 吉 事 上 左 喪 事 上 右 。 是 以 偏 將 軍 居 左 上 將 軍 居 右 言 以 喪 禮 居 之 也 。 故 殺 □ □ 則 以 哀 悲 齢 之 戰 勝 則 以 喪 禮 居 之 。

為 之 者 敗 之 執 之 者 失 之 。 聖 人 無 為 故 無 敗 也 無 執 故 □ □ □ 慎 終 若 始 則 無 敗 事 矣 。 人 之 敗 也 恒 於 其 且 成 也 敗 之 。 是 以 □ 人 欲 不 欲 不 貴 難 得 之 貨 學 不 學 復 眾 之 所 過 。 是 以 能 輔 萬 物 之 自 然 而 弗 敢 為 。

