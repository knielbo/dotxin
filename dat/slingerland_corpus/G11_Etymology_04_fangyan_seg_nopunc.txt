 第 一 

黨 曉 哲 知 也 。 楚 謂 之 黨 或 曰 曉 齊 宋 之 間 謂 之 哲 。

虔 儇 慧 也 。 秦 謂 之 謾 晉 謂 之 㦟 宋 楚 之 間 謂 之 倢 楚 或 謂 之 䜏 。 自 關 而 東 趙 魏 之 間 謂 之 黠 或 謂 之 鬼 。

娥 㜲 好 也 。 秦 曰 娥 宋 魏 之 間 謂 之 㜲 秦 晉 之 間 凡 好 而 輕 者 謂 之 娥 。 自 關 而 東 河 濟 之 間 謂 之 媌 或 謂 之 姣 。 趙 魏 燕 代 之 間 曰 姝 或 曰 妦 。 自 關 而 西 秦 晉 之 故 都 曰 妍 。 好 其 通 語 也 。

烈 枿 餘 也 。 陳 鄭 之 間 曰 枿 晉 衛 之 間 曰 烈 秦 晉 之 間 曰 肄 或 曰 烈 。

台 胎 陶 鞠 養 也 。 晉 衛 燕 魏 曰 台 陳 楚 韓 鄭 之 間 曰 鞠 秦 或 曰 陶 汝 潁 梁 宋 之 間 曰 胎 或 曰 艾 。

憮 㤿 憐 牟 愛 也 。 韓 鄭 曰 憮 晉 衛 曰 㤿 汝 潁 之 間 曰 憐 宋 魯 之 間 曰 牟 或 曰 憐 。 憐 通 語 也 。

㥄 憮 矜 悼 憐 哀 也 。 齊 魯 之 間 曰 矜 陳 楚 之 間 曰 悼 趙 魏 燕 代 之 間 曰 㥄 自 楚 之 北 郊 曰 憮 秦 晉 之 間 或 曰 矜 或 曰 悼 。

咺 唏 㣿 怛 痛 也 。 凡 哀 泣 而 不 止 曰 咺 哀 而 不 泣 曰 唏 。 於 方 則 楚 言 哀 曰 唏 燕 之 外 鄙 朝 鮮 洌 水 之 間 少 兒 泣 而 不 止 曰 咺 。 自 關 而 西 秦 晉 之 間 凡 大 人 少 兒 泣 而 不 止 謂 之 唴 哭 極 音 絕 亦 謂 之 唴 。 平 原 謂 啼 極 無 聲 謂 之 唴 哴 。 楚 謂 之 噭 咷 齊 宋 之 間 謂 之 喑 或 謂 之 惄 。

悼 惄 悴 憖 傷 也 。 自 關 而 東 汝 潁 陳 楚 之 間 通 語 也 。 汝 謂 之 惄 秦 謂 之 悼 宋 謂 之 悴 楚 潁 之 間 謂 之 憖 。

慎 濟 䁮 惄 溼 桓 憂 也 。 宋 衛 或 謂 之 慎 或 曰 䁮 。 陳 楚 或 曰 溼 或 曰 濟 。 自 關 而 西 秦 晉 之 間 或 曰 惄 或 曰 溼 。 自 關 而 西 秦 晉 之 間 凡 志 而 不 得 欲 而 不 獲 高 而 有 墜 得 而 中 亡 謂 之 溼 或 謂 之 惄 。

鬱 悠 懷 惄 惟 慮 願 念 靖 慎 思 也 。 晉 宋 衛 魯 之 間 謂 之 鬱 悠 。 惟 凡 思 也 慮 謀 思 也 願 欲 思 也 念 常 思 也 。 東 齊 海 岱 之 間 曰 靖 秦 晉 或 曰 慎 凡 思 之 貌 亦 曰 慎 或 曰 惄 。

敦 豐 厖 𡗦 憮 般 嘏 奕 戎 京 奘 將 大 也 凡 物 之 大 貌 曰 豐 。 厖 深 之 大 也 。 東 齊 海 岱 之 間 曰 𡗦 或 曰 憮 。 宋 魯 陳 衛 之 間 謂 之 嘏 或 曰 戎 。 秦 晉 之 間 凡 物 壯 大 謂 之 嘏 或 曰 夏 。 秦 晉 之 間 凡 人 之 大 謂 之 奘 或 謂 之 壯 。 燕 之 北 鄙 齊 楚 之 郊 或 曰 京 或 曰 將 。 皆 古 今 語 也 初 別 國 不 相 往 來 之 言 也 今 或 同 。 而 舊 書 雅 記 故 俗 語 不 失 其 方 而 後 人 不 知 故 為 之 作 釋 也 。

假 𢓜 懷 摧 詹 戾 艐 至 也 。 邠 唐 冀 兗 之 間 曰 假 或 曰 𢓜 。 齊 楚 之 會 郊 或 曰 懷 。 摧 詹 戾 楚 語 也 。 艐 宋 語 也 。 皆 古 雅 之 別 語 也 今 則 或 同 。

嫁 逝 徂 適 往 也 。 自 家 而 出 謂 之 嫁 由 女 而 出 為 嫁 也 。 逝 秦 晉 語 也 。 徂 齊 語 也 。 適 宋 魯 語 也 。 往 凡 語 也 。

謾 台 脅 鬩 懼 也 。 燕 代 之 間 曰 謾 台 齊 楚 之 間 曰 脅 鬩 。 宋 衛 之 間 凡 怒 而 噎 噫 謂 之 脅 鬩 。 南 楚 江 湘 之 間 謂 之 嘽 咺 。

虔 劉 慘 㨆 殺 也 。 秦 晉 宋 衛 之 間 謂 殺 曰 劉 晉 之 北 鄙 亦 曰 劉 。 秦 晉 之 北 鄙 燕 之 北 郊 翟 縣 之 郊 謂 賊 為 虔 。 晉 魏 河 內 之 北 謂 㨆 曰 殘 楚 謂 之 貪 。 南 楚 江 湘 之 間 謂 之 欺 。

亟 憐 憮 㤿 愛 也 。 東 齊 海 岱 之 間 曰 亟 。 自 關 而 西 秦 晉 之 間 凡 相 敬 愛 謂 之 亟 陳 楚 江 淮 之 間 曰 憐 宋 衛 邠 陶 之 間 曰 憮 或 曰 㤿 。

眉 棃 耋 鮐 老 也 。 東 齊 曰 眉 燕 代 之 北 鄙 曰 棃 宋 衛 兗 豫 之 內 曰 耋 秦 晉 之 郊 陳 兗 之 會 曰 耇 鮐 。

脩 駿 融 繹 尋 延 長 也 。 陳 楚 之 間 曰 脩 海 岱 大 野 之 間 曰 尋 宋 衛 荊 吳 之 間 曰 融 。 自 關 而 西 秦 晉 梁 益 之 間 凡 物 長 謂 之 尋 。 周 官 之 法 度 廣 為 尋 幅 廣 為 充 。 延 永 長 也 。 凡 施 於 年 者 謂 之 延 施 於 眾 長 謂 之 永 。

允 訦 恂 展 諒 穆 信 也 。 齊 魯 之 間 曰 允 燕 代 東 齊 曰 訦 宋 衛 汝 潁 之 間 曰 恂 荊 吳 淮 汭 之 間 曰 展 西 甌 毒 屋 黃 石 野 之 間 曰 穆 。 眾 信 曰 諒 周 南 召 南 衛 之 語 也 。

碩 沈 巨 濯 訏 敦 夏 于 大 也 。 齊 宋 之 間 曰 巨 曰 碩 。 凡 物 盛 多 謂 之 寇 。 齊 宋 之 郊 楚 魏 之 際 曰 夥 。 自 關 而 西 秦 晉 之 間 凡 人 語 而 過 謂 之 𨘌 或 曰 僉 。 東 齊 謂 之 劍 或 謂 之 弩 。 弩 猶 怒 也 。 陳 鄭 之 間 曰 敦 荊 吳 揚 甌 之 郊 曰 濯 中 齊 西 楚 之 間 曰 訏 。 自 關 而 西 秦 晉 之 間 凡 物 之 壯 大 者 而 愛 偉 之 謂 之 夏 周 鄭 之 間 謂 之 暇 。 郴 齊 語 也 。 于 通 詞 也 。

牴 𠊷 會 也 。 雍 梁 之 間 曰 牴 秦 晉 亦 曰 牴 。 凡 會 物 謂 之 𠊷 。

華 荂 晠 也 。 齊 楚 之 間 或 謂 之 華 或 謂 之 荂 。

墳 地 大 也 。 青 幽 之 間 凡 土 而 高 且 大 者 謂 之 墳 。

張 小 使 大 謂 之 廓 陳 楚 之 間 謂 之 摸 。

嬛 蟬 䌪 撚 未 續 也 。 楚 曰 嬛 。 嬋 出 也 。 楚 曰 蟬 或 曰 未 及 也 。

𨃚 䠛 𧿳 跳 也 。 楚 曰 䟷 。 陳 鄭 之 間 曰 䠛 楚 曰 蹠 。 自 關 而 西 秦 晉 之 間 曰 跳 或 曰 𨃚 。

躡 郅 跂 𢓜 躋 䠯 登 也 。 自 關 而 西 秦 晉 之 間 曰 躡 東 齊 海 岱 之 間 謂 之 躋 魯 衛 曰 郅 梁 益 之 間 曰 𢓜 或 曰 跂 。

逢 逆 迎 也 。 自 關 而 東 曰 逆 自 關 而 西 或 曰 迎 或 曰 逢 。

撏 攓 摭 挻 取 也 。 南 楚 曰 攓 陳 宋 之 間 曰 摭 衛 魯 揚 徐 荊 衡 之 郊 曰 撏 。 自 關 而 西 秦 晉 之 間 凡 取 物 而 逆 謂 之 𥶉 楚 部 或 謂 之 挻 。

餥 飵 食 也 。 陳 楚 之 內 相 謁 而 食 麥 饘 謂 之 餥 楚 曰 飵 。 凡 陳 楚 之 郊 南 楚 之 外 相 謁 而 飧 或 曰 飵 或 曰 䬯 。 秦 晉 之 際 河 陰 之 間 曰 䭡 䭓 。 此 秦 語 也 。

釗 薄 勉 也 。 秦 晉 曰 釗 或 曰 薄 。 故 其 鄙 語 曰 薄 努 猶 勉 努 也 。 南 楚 之 外 曰 薄 努 自 關 而 東 周 鄭 之 間 曰 勔 釗 齊 魯 曰 勗 茲 。

#@

 第 二 

釥 嫽 好 也 。 青 徐 海 岱 之 間 曰 釥 或 謂 之 嫽 。 好 凡 通 語 也 。

朦 厖 豐 也 。 自 關 而 西 秦 晉 之 間 凡 大 貌 謂 之 朦 或 謂 之 厖 豐 其 通 語 也 。 趙 魏 之 郊 燕 之 北 鄙 凡 大 人 謂 之 豐 人 。 燕 記 曰 豐 人 杼 首 。 杼 首 長 首 也 。 楚 謂 之 伃 燕 謂 之 杼 。 燕 趙 之 間 言 圍 大 謂 之 豐 。

娃 嫷 窕 豔 美 也 。 吳 楚 衡 淮 之 間 曰 娃 南 楚 之 外 曰 嫷 宋 衛 晉 鄭 之 間 曰 豔 陳 楚 周 南 之 間 曰 窕 。 自 關 而 西 秦 晉 之 間 凡 美 色 或 謂 之 好 或 謂 之 窕 。 故 吳 有 館 娃 之 宮 秦 有 㯃 娥 之 臺 。 秦 晉 之 間 美 貌 謂 之 娥 美 狀 為 窕 美 色 為 豔 美 心 為 窈 。

奕 偞 容 也 。 自 關 而 西 凡 美 容 謂 之 奕 或 謂 之 偞 。 宋 衛 曰 偞 陳 楚 汝 潁 之 間 謂 之 奕 。

䫵 鑠 盱 揚 𥉋 隻 也 。 南 楚 江 淮 之 間 曰 䫵 或 曰 𥉋 。 好 目 謂 之 順 黸 瞳 之 子 謂 之 𥌣 。 宋 衛 韓 鄭 之 間 曰 鑠 。 燕 代 朝 鮮 洌 水 之 間 曰 盱 或 謂 之 揚 。

魏 笙 揫 摻 細 也 。 自 關 而 西 秦 晉 之 間 凡 細 而 有 容 謂 之 魏 或 曰 徥 。 凡 細 貌 謂 之 笙 歛 物 而 細 謂 之 揫 或 曰 摻 。

𠐤 渾 䑄 䑋 𠐋 泡 盛 也 。 自 關 而 西 秦 晉 之 間 語 也 。 陳 宋 之 間 曰 𠐋 江 淮 之 間 曰 泡 秦 晉 或 曰 䑋 梁 益 之 間 凡 人 言 盛 及 其 所 愛 曰 偉 其 肥 𦟠 謂 之 䑋 。

私 策 纖 䓲 稺 杪 小 也 。 自 關 而 西 秦 晉 之 郊 梁 益 之 間 凡 物 小 者 謂 之 私 小 或 曰 纖 繒 帛 之 細 者 謂 之 纖 。 東 齊 言 布 帛 之 細 者 曰 綾 秦 晉 曰 靡 。 凡 草 生 而 初 達 謂 之 䓲 。 稺 年 小 也 。 木 細 枝 謂 之 杪 江 淮 陳 楚 之 內 謂 之 篾 青 齊 兗 冀 之 間 謂 之 葼 燕 之 北 鄙 朝 鮮 洌 水 之 間 謂 之 策 。 故 傳 曰 慈 母 之 怒 子 也 雖 折 葼 笞 之 其 惠 存 焉 。

殗 殜 微 也 。 宋 衛 之 間 曰 殗 。 自 關 而 西 秦 晉 之 間 凡 病 而 不 甚 曰 殗 殜 。

臺 敵 延 也 。 東 齊 海 岱 之 間 曰 臺 。 自 關 而 西 秦 晉 之 間 物 力 同 者 謂 之 臺 敵 。

抱 㛯 耦 也 。 荊 吳 江 湖 之 間 曰 抱 㛯 宋 潁 之 間 或 曰 㛯 。

倚 踦 奇 也 。 自 關 而 西 秦 晉 之 間 凡 全 物 而 體 不 具 謂 之 倚 梁 楚 之 間 謂 之 踦 。 雍 梁 之 西 郊 凡 﨣 支 體 不 具 者 謂 之 踦 。

逴 獡 透 驚 也 。 自 關 而 西 秦 晉 之 間 凡 蹇 者 或 謂 之 逴 體 而 偏 長 短 亦 謂 之 逴 。 宋 衛 南 楚 凡 相 驚 曰 獡 或 曰 透 。

儀 𢓜 來 也 。 陳 潁 之 間 曰 儀 自 關 而 東 周 鄭 之 郊 齊 魯 之 間 或 謂 𢓜 曰 懷 。

䵑 暗 𪏮 黏 也 。 齊 魯 青 徐 自 關 而 東 或 曰 䵑 或 曰 𪏮 。

餬 䚽 庇 寓 𦩩 寄 也 。 齊 衛 宋 魯 陳 晉 汝 潁 荊 州 江 淮 之 間 曰 庇 或 曰 寓 。 寄 食 為 餬 凡 寄 為 託 寄 物 為 𦩩 。

逞 苦 了 快 也 。 自 山 而 東 或 曰 逞 楚 曰 苦 秦 曰 了 。

挴 㥾 赧 愧 也 。 晉 曰 挴 或 曰 㥾 。 秦 晉 之 間 凡 愧 而 見 上 謂 之 𧹞 梁 宋 曰 㥾 。

叨 惏 殘 也 。 陳 楚 曰 惏 。

憑 𪗮 苛 怒 也 。 楚 曰 憑 小 怒 曰 𪗮 。 陳 謂 之 苛 。

憡 剌 痛 也 。 自 關 而 西 秦 晉 之 間 或 曰 憡 。

撟 捎 選 也 。 自 關 而 西 秦 晉 之 間 凡 取 物 之 上 謂 之 撟 捎 。

𢵧 梗 爽 猛 也 。 晉 魏 之 間 曰 𢵧 韓 趙 之 間 曰 梗 齊 晉 曰 爽 。

瞷 睇 睎 䀩 眄 也 。 陳 楚 之 間 南 楚 之 外 曰 睇 東 齊 青 徐 之 間 曰 睎 吳 揚 江 淮 之 間 或 曰 瞷 或 曰 䀩 自 關 而 西 秦 晉 之 間 曰 眄 。

䭒 喙 呬 息 也 。 周 鄭 宋 沛 之 間 曰 䭒 自 關 而 西 秦 晉 之 間 或 曰 喙 或 曰 䭒 東 齊 曰 呬 。

䤨 𢵅 裁 也 。 梁 益 之 間 裁 木 為 器 曰 䤨 裂 帛 為 衣 曰 𢵅 。 䤨 又 斲 也 晉 趙 之 間 謂 之 䤨 䤨 。

鐫 㧻 也 。 晉 趙 謂 之 鐫 。

鍇 鑙 堅 也 。 自 關 而 西 秦 晉 之 間 曰 鍇 吳 揚 江 淮 之 間 曰 鑙 。

揄 鋪 𢅡 𢃀 帗 縷 葉 輸 毳 也 。 荊 揚 江 湖 之 間 曰 揄 鋪 楚 曰 𢅡 𢃀 陳 宋 鄭 衛 之 間 謂 之 帗 縷 燕 之 北 郊 朝 鮮 洌 水 之 間 曰 葉 輸 。

孑 藎 餘 也 。 周 鄭 之 間 曰 藎 或 曰 孑 。 青 徐 楚 之 間 曰 孑 。 自 關 而 西 秦 晉 之 間 炊 薪 不 盡 曰 藎 。 孑 俊 也 。 遵 俊 也 。

翿 幢 翳 也 。 楚 曰 翿 關 西 關 東 皆 曰 幢 。

𢯱 略 求 也 。 秦 晉 之 間 曰 𢯱 就 室 曰 𢯱 於 道 曰 略 。 略 強 取 也 。 攗 摭 取 也 。 此 通 語 也 。

茫 矜 奄 遽 也 。 吳 揚 曰 茫 陳 潁 之 間 曰 奄 秦 晉 或 曰 矜 或 曰 遽 。

速 逞 搖 扇 疾 也 。 東 齊 海 岱 之 間 曰 速 燕 之 外 鄙 朝 鮮 洌 水 之 間 曰 搖 扇 楚 曰 逞 。

予 賴 讎 也 。 南 楚 之 外 曰 賴 秦 晉 曰 讎 。

恒 慨 蔘 綏 羞 繹 紛 母 言 既 廣 又 大 也 。 荊 揚 之 間 凡 言 廣 大 者 謂 之 恒 慨 東 甌 之 間 謂 之 蔘 綏 或 謂 之 羞 繹 紛 母 。

劋 蹶 獪 也 。 秦 晉 之 間 曰 獪 楚 謂 之 劋 或 曰 蹶 楚 鄭 曰 蒍 或 曰 姡 。

#@

 第 三 

陳 楚 之 間 凡 人 嘼 乳 而 雙 產 謂 之 釐 孳 秦 晉 之 間 謂 之 僆 子 自 關 而 東 趙 魏 之 間 謂 之 孿 生 。 女 謂 之 嫁 子 。

東 齊 之 間 聓 謂 之 倩 。

燕 齊 之 間 養 馬 者 謂 之 娠 。 官 婢 女 廝 謂 之 娠 。

楚 東 海 之 間 亭 父 謂 之 亭 公 。 卒 謂 之 弩 父 或 謂 之 褚 。

臧 甬 侮 獲 奴 婢 賤 稱 也 。 荊 淮 海 岱 雜 齊 之 間 罵 奴 曰 臧 罵 婢 曰 獲 。 齊 之 北 鄙 燕 之 北 郊 凡 民 男 而 聓 婢 謂 之 臧 女 而 婦 奴 謂 之 獲 亡 奴 謂 之 臧 亡 婢 謂 之 獲 。 皆 異 方 罵 奴 婢 之 醜 稱 也 。 自 關 而 東 陳 魏 宋 楚 之 間 保 庸 謂 之 甬 。 秦 晉 之 間 罵 奴 婢 曰 侮 。

蒍 譌 譁 涅 化 也 。 燕 朝 鮮 洌 水 之 間 曰 涅 或 曰 譁 。 雞 伏 卵 而 未 孚 始 化 之 時 謂 之 涅 。

斟 協 汁 也 。 北 燕 朝 鮮 洌 水 之 間 曰 斟 自 關 而 東 曰 協 關 西 曰 汁 。

蘇 芥 草 也 。 江 淮 南 楚 之 間 曰 蘇 自 關 而 西 或 曰 草 或 曰 芥 。 南 楚 江 湘 之 間 謂 之 芥 。 蘇 亦 荏 也 。 關 之 東 西 或 謂 之 蘇 或 謂 之 荏 。 周 鄭 之 間 謂 之 公 蕡 。 沅 湘 之 南 或 謂 之 𦵯 。 其 小 者 謂 之 䖆 葇 。

蘴 蕘 蕪 菁 也 。 陳 楚 之 郊 謂 之 蘴 魯 齊 之 郊 謂 之 蕘 關 之 東 西 謂 之 蕪 菁 趙 魏 之 郊 謂 之 大 芥 其 小 者 謂 之 辛 芥 或 謂 之 幽 芥 其 紫 華 者 謂 之 蘆 菔 。 東 魯 謂 之 菈 𦿚 。

葰 芡 雞 頭 也 。 北 燕 謂 之 葰 青 徐 淮 泗 之 間 謂 之 芡 。 南 楚 江 湘 之 間 謂 之 雞 頭 或 謂 之 鴈 頭 或 謂 之 烏 頭 。

凡 草 木 刺 人 北 燕 朝 鮮 之 間 謂 之 茦 或 謂 之 壯 。 自 關 而 東 或 謂 之 梗 或 謂 之 劌 。 自 關 而 西 謂 之 刺 。 江 湘 之 間 謂 之 棘 。

凡 飲 藥 傅 藥 而 毒 南 楚 之 外 謂 之 瘌 北 燕 朝 鮮 之 間 謂 之 癆 東 齊 海 岱 之 間 謂 之 眠 或 謂 之 眩 。 自 關 而 西 謂 之 毒 。 瘌 痛 也 。

逞 曉 恔 苦 快 也 。 自 關 而 東 或 曰 曉 或 曰 逞 。 江 淮 陳 楚 之 間 曰 逞 宋 鄭 周 洛 韓 魏 之 間 曰 苦 東 齊 海 岱 之 間 曰 恔 自 關 而 西 曰 快 。

膠 譎 詐 也 。 涼 州 西 南 之 間 曰 膠 自 關 而 東 西 或 曰 譎 或 曰 膠 。 詐 通 語 也 。

揠 擢 拂 戎 拔 也 。 自 關 而 西 或 曰 拔 或 曰 擢 。 自 關 而 東 江 淮 南 楚 之 間 或 曰 戎 。 東 齊 海 岱 之 間 曰 揠 。

慰 廛 度 凥 也 。 江 淮 青 徐 之 間 曰 慰 東 齊 海 岱 之 間 或 曰 度 或 曰 廛 或 曰 踐 。

萃 雜 集 也 。 東 齊 曰 聖 。

迨 遝 及 也 。 東 齊 曰 迨 關 之 東 西 曰 遝 或 曰 及 。

荄 杜 根 也 。 東 齊 曰 杜 或 曰 茇 。

班 徹 列 也 。 北 燕 曰 班 東 齊 曰 徹 。

瘼 癁 病 也 。 東 齊 海 岱 之 間 曰 瘼 或 曰 癁 秦 曰 瘎 。

掩 醜 掍 綷 同 也 。 江 淮 南 楚 之 間 曰 掩 。 宋 衛 之 間 曰 綷 或 曰 掍 。 東 齊 曰 醜 。

裕 猷 道 也 。 東 齊 曰 裕 或 曰 猷 。

虔 散 殺 也 。 東 齊 曰 散 青 徐 淮 楚 之 間 曰 虔 。

氾 浼 㶄 洼 洿 也 。 自 關 而 東 或 曰 洼 或 曰 氾 。 東 齊 海 岱 之 間 或 曰 浼 或 曰 㶄 。

庸 恣 比 侹 更 佚 代 也 。 齊 曰 佚 江 淮 陳 楚 之 間 曰 侹 餘 四 方 之 通 語 也 。

氓 民 也 。

𣏒 仇 也 。

寓 寄 也 。

露 敗 也 。

別 治 也 。

棖 法 也 。

謫 怒 也 。

間 非 也 。

格 正 也 。

𣀷 數 也 。

軫 戾 也 。

屑 潔 也 。

諄 罪 也 。

俚 聊 也 。

梱 就 也 。

苙 圂 也 。

廋 隱 也 。

銛 取 也 。

棖 隨 也 。

儓 𧟵 農 夫 之 醜 稱 也 。 南 楚 凡 罵 庸 賤 謂 之 田 儓 。 或 謂 之 𧟵 或 謂 之 辟 。 辟 商 人 醜 稱 也 。

庸 謂 之 倯 轉 語 也 。

褸 裂 須 捷 挾 斯 敗 也 。 南 楚 凡 人 貧 衣 被 醜 弊 謂 之 須 捷 。 或 謂 之 褸 裂 或 謂 之 襤 褸 故 左 傳 曰 蓽 路 襤 褸 以 启 山 林 殆 謂 此 也 。 或 謂 之 挾 斯 。 器 物 弊 亦 謂 之 挾 斯 。

𢷏 鋌 澌 盡 也 。 南 楚 凡 物 盡 生 者 曰 𢷏 生 。 物 空 盡 者 曰 鋌 鋌 賜 也 。 連 此 𢷏 斯 皆 盡 也 。 鋌 空 也 語 之 轉 也 。

𢷏 翕 葉 聚 也 。 楚 謂 之 𢷏 或 謂 之 翕 。 葉 楚 通 語 也 。

斟 益 也 。 南 楚 凡 相 益 而 又 少 謂 之 不 斟 。 凡 病 少 愈 而 加 劇 亦 謂 之 不 斟 或 謂 之 何 斟 。

差 間 知 愈 也 。 南 楚 病 愈 者 謂 之 差 或 謂 之 間 或 謂 之 知 。 知 通 語 也 。 或 謂 之 慧 或 謂 之 憭 或 謂 之 瘳 或 謂 之 蠲 或 謂 之 除 。

#@

 第 四 

襌 衣 江 淮 南 楚 之 間 謂 之 褋 關 之 東 西 謂 之 襌 衣 。 有 袌 者 趙 魏 之 間 謂 之 袏 衣 無 袌 者 謂 之 裎 衣 古 謂 之 深 衣 。

襜 褕 江 淮 南 楚 謂 之 𧝎 褣 自 關 而 西 謂 之 襜 褕 其 短 者 謂 之 裋 褕 。 以 布 而 無 緣 敝 而 紩 之 謂 之 襤 褸 。 自 關 而 西 謂 之 䘪 䘿 其 敝 者 謂 之 緻 。

汗 襦 江 淮 南 楚 之 間 謂 之 䙢 。 自 關 而 西 或 謂 之 衹 裯 自 關 而 東 謂 之 甲 襦 。 陳 魏 宋 楚 之 間 謂 之 襜 襦 或 謂 之 襌 襦 。

帬 陳 魏 之 間 謂 之 帔 自 關 而 東 或 謂 之 襬 。

蔽 䣛 江 淮 之 間 謂 之 褘 或 謂 之 袚 。 魏 宋 南 楚 之 間 謂 之 大 巾 自 關 東 西 謂 之 蔽 䣛 齊 魯 之 郊 謂 之 袡 。 襦 西 南 屬 漢 謂 之 曲 領 或 謂 之 襦 。 褌 陳 楚 江 淮 之 間 謂 之 䘴 。

袴 齊 魯 之 間 謂 之 䙭 或 謂 之 襱 。 關 西 謂 之 袴 。

褕 謂 之 袖 。

衱 謂 之 褗 。

袿 謂 之 裾 。

褸 謂 之 衽 。

褸 謂 之 緻 。

裯 謂 之 襤 。

無 緣 之 衣 謂 之 襤 。

無 袂 衣 謂 之 䙃 。

無 𧙥 之 袴 謂 之 襣 。

䘯 謂 之 𧙖 。

衿 謂 之 交 。

裺 謂 之 襦 。

襜 謂 之 䘸 。

佩 紟 謂 之 裎 。

褸 謂 之 𧙖 。

覆 䘹 謂 之 襌 衣 。

偏 裨 謂 之 襌 襦 。

𧘑 繵 謂 之 褌 。

袒 飾 謂 之 直 衿 。

襃 明 謂 之 袍 。

繞 衿 謂 之 帬 。

懸 裺 謂 之 緣 。

絜 襦 謂 之 蔽 膝 。

裪 𧝃 謂 之 袖 。

帍 裱 謂 之 被 巾 。

繞 䋸 謂 之 𧞶 裺 。

厲 謂 之 帶 。

襎 裷 謂 之 幭 。

繄 袼 謂 之 䙔 。

楚 謂 無 緣 之 衣 曰 襤 紩 衣 謂 之 褸 秦 謂 之 緻 。 自 關 而 西 秦 晉 之 間 無 緣 之 衣 謂 之 䘪 䘿 。

複 𧝄 江 湘 之 間 謂 之 𧞫 或 謂 之 筩 褹 。

大 袴 謂 之 倒 頓 小 袴 謂 之 䘨 𧘈 。 楚 通 語 也 。

𢄐 巾 也 。 大 巾 謂 之 𢁥 。 嵩 嶽 之 南 陳 潁 之 間 謂 之 帤 亦 謂 之 𢄐 。

絡 頭 帞 頭 也 。 紗 繢 䰎 帶 䰂 帶 𢂺 㡋 幧 頭 也 。 自 關 以 西 秦 晉 之 郊 曰 絡 頭 南 楚 江 湘 之 間 曰 帞 頭 自 河 以 北 趙 魏 之 間 曰 幧 頭 或 謂 之 𢂺 或 謂 之 㡋 。 其 遍 者 謂 之 䰎 帶 或 謂 之 䰂 帶 。 覆 結 謂 之 幘 巾 或 謂 承 露 或 謂 之 覆 䰂 。 皆 趙 魏 之 間 通 語 也 。

屝 屨 麤 履 也 。 徐 兗 之 郊 謂 之 屝 自 關 而 西 謂 之 屨 。 中 有 木 者 謂 之 複 舄 自 關 而 東 複 履 。 其 庳 者 謂 之 𩊁 下 襌 者 謂 之 鞮 絲 作 之 者 謂 之 履 麻 作 之 者 謂 之 不 借 粗 者 謂 之 𡲾 東 北 朝 鮮 洌 水 之 間 謂 之 𩊅 角 。 南 楚 江 沔 之 間 揔 謂 之 麤 。 西 南 梁 益 之 間 或 謂 之 𡲾 或 謂 之 䋀 。 履 其 通 語 也 。 徐 土 邳 圻 之 間 大 麤 謂 之 𩊅 角 。

緉 𦄍 絞 也 。 關 之 東 西 或 謂 之 緉 或 謂 之 𦄍 。 絞 通 語 也 。

纑 謂 之 縝 。

#@

 第 五 

鍑 北 燕 朝 鮮 洌 水 之 間 或 謂 之 錪 或 謂 之 鉼 。 江 淮 陳 楚 之 間 謂 之 錡 或 謂 之 鏤 。 吳 揚 之 間 謂 之 鬲 。

釜 自 關 而 西 或 謂 之 釜 或 謂 之 鍑 。

甑 自 關 而 東 謂 之 甗 或 謂 之 鬵 或 謂 之 酢 餾 。

盂 宋 楚 魏 之 間 或 謂 之 㿿 。 㿿 謂 之 盂 或 謂 之 銚 銳 。 㿿 謂 之 櫂 盂 謂 之 柯 。 海 岱 東 齊 北 燕 之 間 或 謂 之 𥁠 。

㿿 椷 盞 䀀 閜 𥂸 𥂓 桮 也 。 秦 晉 之 郊 謂 之 㿿 。 自 關 而 東 趙 魏 之 間 曰 椷 或 曰 盞 或 曰 䀀 。 其 大 者 謂 之 閜 。 吳 越 之 間 曰 𥂸 齊 右 平 原 以 東 或 謂 之 𥂓 。 桮 其 通 語 也 。

瓥 陳 楚 宋 魏 之 間 或 謂 之 簞 或 謂 之 𣟵 或 謂 之 瓢 。

案 陳 楚 宋 魏 之 間 謂 之 𣞐 自 關 東 西 謂 之 案 。

桮 𥯛 陳 楚 宋 衛 之 間 謂 之 桮 𥯛 又 謂 之 豆 筥 自 關 東 西 謂 之 桮 𥯛 。

箸 筩 陳 楚 宋 魏 之 間 謂 之 筲 或 謂 之 籝 自 關 而 西 謂 之 桶 檧 。

瓬 瓭 𤮢 䍃 㽀 㼻 甀 瓮 瓿 甊 㽈 甖 。 靈 桂 之 郊 謂 之 㼚 其 小 者 謂 之 瓭 。 周 魏 之 間 謂 之 𤮢 秦 之 舊 都 謂 之 㽀 淮 汝 之 間 謂 之 䍃 江 湘 之 間 謂 之 㼻 。 自 關 而 西 晉 之 舊 都 河 汾 之 間 其 大 者 謂 之 甀 其 中 者 謂 之 瓿 甊 。 自 關 而 東 趙 魏 之 郊 謂 之 瓮 或 謂 之 甖 。 東 齊 海 岱 之 間 謂 之 㽈 。 甖 其 通 語 也 。

罃 陳 魏 宋 楚 之 間 曰 㼶 或 曰 㼡 。 燕 之 東 北 朝 鮮 洌 水 之 間 謂 之 瓺 。 齊 之 東 北 海 岱 之 間 謂 之 儋 。 周 洛 韓 鄭 之 間 謂 之 甀 或 謂 之 罃 。 罃 謂 之 㼰 。 𦉨 謂 之 㽄 。

缶 謂 之 瓿 㼴 。 其 小 者 謂 之 瓶 。

罃 甈 謂 之 盎 。 自 關 而 西 或 謂 之 盆 或 謂 之 盎 。 其 小 者 謂 之 升 甌 。

甂 陳 魏 宋 楚 之 間 謂 之 㼵 。 自 關 而 西 謂 之 甂 其 大 者 謂 之 甌 。

所 以 注 斛 陳 魏 宋 楚 之 間 謂 之 𥰞 自 關 而 西 謂 之 注 。 箕 陳 魏 宋 楚 之 間 謂 之 籮 。

炊 煼 謂 之 縮 或 謂 之 𥰞 或 謂 之 𠤰 。

篝 陳 楚 宋 魏 之 間 謂 之 牆 居 。

扇 自 關 而 東 謂 之 箑 。 自 關 而 西 謂 之 扇 。

碓 機 陳 魏 宋 楚 自 關 而 東 謂 之 梴 。 磑 或 謂 之 䃀 。

繘 自 關 而 東 周 洛 韓 魏 之 間 謂 之 綆 或 謂 之 絡 關 西 謂 之 繘 綆 。

櫪 梁 宋 齊 楚 北 燕 之 間 或 謂 之 樎 或 謂 之 皁 。

飲 馬 橐 自 關 而 西 謂 之 裺 囊 或 謂 之 裺 篼 或 謂 之 㡞 篼 。 燕 齊 之 間 謂 之 帪 。

鉤 宋 楚 陳 魏 之 間 謂 之 鹿 觡 或 謂 之 鉤 格 。 自 關 而 西 謂 之 鉤 或 謂 之 䥩 。

臿 燕 之 東 北 朝 鮮 洌 水 之 間 謂 之 𣂁 宋 魏 之 間 謂 之 鏵 或 謂 之 鍏 。 江 淮 南 楚 之 間 謂 之 臿 沅 湘 之 間 謂 之 畚 趙 魏 之 間 謂 之 喿 東 齊 謂 之 梩 。

𣏌 宋 魏 之 間 謂 之 渠 挐 或 謂 之 渠 䟽 。

僉 宋 魏 之 間 謂 之 攝 殳 或 謂 之 度 。 自 關 而 西 謂 之 棓 或 謂 之 拂 。 齊 楚 江 淮 之 間 謂 之 柍 或 謂 之 桲 。

刈 鉤 江 淮 陳 楚 之 間 謂 之 鉊 或 謂 之 鐹 。 自 關 而 西 或 謂 之 鉤 或 謂 之 鎌 或 謂 之 鍥 。

薄 宋 魏 陳 楚 江 淮 之 間 謂 之 䒼 或 謂 之 麴 。 自 關 而 西 謂 之 薄 南 楚 謂 之 蓬 薄 。

橛 燕 之 東 北 朝 鮮 洌 水 之 間 謂 之 椴 。

槌 宋 魏 陳 楚 江 淮 之 間 謂 之 植 。 自 關 而 西 謂 之 槌 齊 謂 之 样 。 其 橫 關 西 曰 𢲂 宋 魏 陳 楚 江 淮 之 間 謂 之 㯂 齊 部 謂 之 㭙 。 胡 以 縣 㯂 關 西 謂 之 䌞 東 齊 海 岱 之 間 謂 之 𦇗 宋 魏 陳 楚 江 淮 之 間 謂 之 繯 或 謂 之 環 。

簟 宋 魏 之 間 謂 之 笙 或 謂 之 籧 䒼 。 自 關 而 西 謂 之 簟 或 謂 之 䓆 。 其 粗 者 謂 之 籧 篨 。 自 關 而 東 或 謂 之 篕 掞 。

筕 篖 自 關 而 東 周 洛 楚 魏 之 間 謂 之 倚 佯 。 自 關 而 西 謂 之 筕 篖 南 楚 之 外 謂 之 篖 。

床 齊 魯 之 間 謂 之 簀 陳 楚 之 間 或 謂 之 笫 。 其 杠 北 燕 朝 鮮 之 間 謂 之 樹 自 關 而 西 秦 晉 之 間 謂 之 杠 南 楚 之 間 謂 之 趙 東 齊 海 岱 之 間 謂 之 樺 。 其 上 板 衛 之 北 郊 趙 魏 之 間 謂 之 牒 或 曰 牑 。

俎 几 也 。 西 南 蜀 漢 之 郊 曰 杫 。 榻 前 几 江 沔 之 間 曰 桯 趙 魏 之 間 謂 之 椸 。 几 其 高 者 謂 之 虡 。

篗 榬 也 。 兗 豫 河 濟 之 間 謂 之 榬 。 絡 謂 之 格 。

繀 車 趙 魏 之 間 謂 之 轣 轆 車 東 齊 海 岱 之 間 謂 之 道 軌 。

戶 鑰 自 關 之 東 陳 楚 之 間 謂 之 鍵 自 關 之 西 謂 之 鑰 。

簙 謂 之 蔽 或 謂 之 箘 秦 晉 之 間 謂 之 簙 吳 楚 之 間 或 謂 之 蔽 或 謂 之 箭 裏 或 謂 之 簙 毒 或 謂 之 夗 專 或 謂 之 𠥙 璇 或 謂 之 棊 。 所 以 投 簙 謂 之 枰 或 謂 之 廣 平 。 所 以 行 棊 謂 之 局 或 謂 之 曲 道 。

圍 棊 謂 之 弈 。 自 關 而 東 齊 魯 之 間 皆 謂 之 弈 。

#@

 第 六 

聳 𤕱 欲 也 。 荊 吳 之 間 曰 聳 晉 趙 曰 𤕱 。 自 關 而 西 秦 晉 之 間 相 勸 曰 聳 或 曰 𤕱 。 中 心 不 欲 而 由 旁 人 之 勸 語 亦 曰 聳 。 凡 相 被 飾 亦 曰 𤕱 。

聳 䏁 聾 也 。 半 聾 梁 益 之 間 謂 之 䏁 。 秦 晉 之 間 聽 而 不 聰 聞 而 不 達 謂 之 䏁 。 生 而 聾 陳 楚 江 淮 之 間 謂 之 聳 。 荊 揚 之 間 及 山 之 東 西 雙 聾 者 謂 之 聳 。 聾 之 甚 者 秦 晉 之 間 謂 之 𦘍 。 吳 楚 之 外 郊 凡 無 有 耳 者 亦 謂 之 𦘍 。 其 言 聧 者 若 秦 晉 中 土 謂 墮 耳 者 䎳 也 。

陂 傜 袤 也 。 陳 楚 荊 揚 曰 陂 。 自 山 而 西 凡 物 細 大 不 純 者 謂 之 傜 。

由 迪 正 也 。 東 齊 青 徐 之 間 相 正 謂 之 由 迪 。

㥏 恧 慚 也 。 荊 揚 青 徐 之 間 曰 㥏 若 梁 益 秦 晉 之 間 言 心 內 慚 矣 。 山 之 東 西 自 愧 曰 恧 趙 魏 之 間 謂 之 䎵 。

弿 展 難 也 。 齊 晉 曰 弿 。 山 之 東 西 凡 難 貌 曰 展 。 荊 吳 之 人 相 難 謂 之 展 若 秦 晉 之 言 相 憚 矣 。 齊 魯 曰 燀 。

胥 由 輔 也 。 吳 越 曰 胥 燕 之 北 鄙 曰 由 。

蛩 㤨 戰 慄 也 。 荊 吳 曰 蛩 㤨 。 蛩 㤨 又 恐 也 。

錪 錘 重 也 。 東 齊 之 間 曰 錪 宋 魯 曰 錘 。

鋡 龕 受 也 。 齊 楚 曰 鋡 揚 越 曰 龕 。 受 盛 也 猶 秦 晉 言 容 盛 也 。

矔 眮 轉 目 也 。 梁 益 之 間 瞋 目 曰 矔 轉 目 顧 視 亦 曰 矔 吳 楚 曰 眮 。

逴 騷 𡯴 蹇 也 。 吳 楚 偏 蹇 曰 騷 齊 楚 晉 曰 逴 。

𤺊 嗌 噎 也 。 楚 曰 廝 秦 晉 或 曰 嗌 又 曰 噎 。

怠 拎 壞 。

㘿 墊 下 也 。 凡 柱 而 下 曰 㘿 屋 而 下 曰 墊 。

伆 邈 離 也 。 楚 謂 之 越 或 謂 之 遠 。 吳 越 曰 伆 。

顛 頂 上 也 。

誣 䛳 与 也 。 吳 越 曰 誣 荊 齊 曰 䛳 与 猶 秦 晉 言 阿 与 。

掩 𡩡 取 也 。 自 關 東 曰 掩 自 關 而 西 曰 𡩡 或 曰 狙 。

䁙 䀩 視 也 。 東 齊 曰 䁙 吳 揚 曰 䀩 。 凡 以 目 相 戲 曰 䁙 。

遙 廣 遠 也 。 梁 楚 曰 遙 。

汨 遙 疾 行 也 。 南 楚 之 外 曰 汨 或 曰 遙 。

蹇 妯 擾 也 。 人 不 靜 曰 妯 秦 晉 曰 蹇 齊 宋 曰 妯 。

絓 挈 𠎽 介 特 也 。 楚 曰 儝 晉 曰 絓 秦 曰 挈 。 物 無 耦 曰 特 獸 無 耦 曰 介 。

飛 鳥 曰 雙 鴈 曰 椉 。

台 既 失 也 。 宋 魯 之 間 曰 台 。

既 隱 據 定 也 。

稟 浚 敬 也 。 秦 晉 之 間 曰 稟 齊 曰 浚 吳 楚 之 間 自 敬 曰 稟 。

悛 懌 改 也 。 自 山 而 東 或 曰 悛 或 曰 懌 。

坁 坦 塲 也 。 梁 宋 之 間 蚍 蜉 䵓 鼠 之 塲 謂 之 坁 螾 塲 謂 之 坦 。

徥 用 行 也 。 朝 鮮 洌 水 之 間 或 曰 徥 。

鋪 頒 索 也 。 東 齊 曰 鋪 頒 猶 秦 晉 言 抖 藪 也 。

參 蠡 分 也 。 齊 曰 參 楚 曰 蠡 秦 晉 曰 離 。

廝 披 散 也 。 東 齊 聲 散 曰 𤺊 器 破 曰 披 。 秦 晉 聲 變 曰 𤺊 器 破 而 不 殊 其 音 亦 謂 之 𤺊 器 破 而 未 離 謂 之 璺 。 南 楚 之 間 謂 之 𢻹 。

緍 緜 施 也 。 秦 曰 緍 趙 曰 緜 。 吳 越 之 間 脫 衣 相 被 謂 之 緍 緜 。

悀 偪 滿 也 。 凡 以 器 盛 而 滿 謂 之 悀 腹 滿 曰 偪 。

徯 醯 冉 鐮 危 也 。 東 齊 槣 物 而 危 謂 之 徯 醯 偽 物 謂 之 冉 鐮 。

紕 繹 督 雉 理 也 。 秦 晉 之 間 曰 紕 。 凡 物 曰 督 之 絲 曰 繹 之 。

矤 呂 長 也 。 東 齊 曰 矤 宋 魯 曰 呂 。

䠇 膐 力 也 。 東 齊 曰 䠇 宋 魯 曰 膐 。 膐 田 力 也 。

瘱 𧫚 審 也 。 齊 楚 曰 瘱 秦 晉 曰 𧫚 。

𧬇 𧫚 諟 也 。 吳 越 曰 𧬇 𧫚 。

揞 揜 錯 摩 滅 也 。 荊 楚 曰 揞 吳 揚 曰 揜 周 秦 曰 錯 陳 之 東 鄙 曰 摩 。

抾 摸 去 也 。 齊 趙 之 總 語 也 。 抾 摸 猶 言 持 去 也 。

舒 勃 展 也 。 東 齊 之 間 凡 展 物 謂 之 舒 勃 。

摳 揄 旋 也 。 秦 晉 凡 物 樹 稼 早 成 熟 謂 之 旋 燕 齊 之 間 謂 之 摳 揄 。

絙 筳 竟 也 。 秦 晉 或 曰 緪 或 曰 竟 楚 曰 筳 。

𢸴 𠟪 續 也 。 秦 晉 續 折 謂 之 𢸴 繩 索 謂 之 𠟪 。

擘 楚 謂 之 紉 。

閻 笘 開 也 。 東 齊 開 戶 謂 之 閻 苫 楚 謂 之 闓 。

杼 柚 作 也 。 東 齊 土 作 謂 之 杼 木 作 謂 之 柚 。

厲 卬 為 也 。 甌 越 曰 卬 吳 曰 厲 。

戲 憚 怒 也 。 齊 曰 戲 楚 曰 憚 。

爰 喛 恚 也 。 楚 曰 爰 秦 晉 曰 喛 皆 不 欲 譍 而 強 畣 之 意 也 。

𠋢 艾 長 老 也 。 東 齊 魯 衛 之 間 凡 尊 老 謂 之 𠋢 或 謂 之 艾 。 周 晉 秦 隴 謂 之 公 或 謂 之 翁 。 南 楚 謂 之 父 或 謂 之 父 老 。 南 楚 瀑 洭 之 間 母 謂 之 媓 謂 婦 妣 曰 母 姼 稱 婦 考 曰 父 姼 。

巍 嶢 崝 嶮 高 也 。

猒 塞 安 也 。

㥄 𢜮 憐 也 。

掩 翳 薆 也 。

佚 愓 緩 也 。

#@

 第 七 

諄 憎 所 疾 也 。 宋 魯 凡 相 惡 謂 之 諄 憎 若 秦 晉 言 可 惡 矣 。

杜 蹻 歰 也 。 趙 曰 杜 山 之 東 西 或 曰 蹻 。

佻 抗 縣 也 。 趙 魏 之 間 曰 佻 自 山 之 東 西 曰 抗 。 燕 趙 之 郊 縣 物 於 臺 之 上 謂 之 佻 。

發 稅 舍 車 也 。 東 齊 海 岱 之 間 謂 之 發 宋 趙 陳 魏 之 間 謂 之 稅 。

肖 類 法 也 。 齊 曰 類 西 楚 梁 益 之 間 曰 肖 。 秦 晉 之 西 鄙 自 冀 隴 而 西 使 犬 曰 哨 西 南 梁 益 之 間 凡 言 相 類 者 亦 謂 之 肖 。

憎 懹 憚 也 。 陳 曰 懹 。

譙 讙 讓 也 。 齊 楚 宋 衛 荊 陳 之 間 曰 譙 自 關 而 西 秦 晉 之 間 凡 言 相 責 讓 曰 譙 讓 北 燕 曰 讙 。

僉 胥 皆 也 。 自 山 而 東 五 國 之 郊 曰 僉 東 齊 曰 胥 。

侔 莫 強 也 。 北 燕 之 外 郊 凡 勞 而 相 勉 若 言 努 力 者 謂 之 侔 莫 。

𠌖 倯 罵 也 。 燕 之 北 郊 曰 𠌖 倯 。

展 惇 信 也 。 東 齊 海 岱 之 間 曰 展 燕 曰 惇 。

斯 掬 離 也 。 齊 陳 曰 斯 燕 之 外 郊 朝 鮮 洌 水 之 間 曰 掬 。

蝎 噬 逮 也 。 東 齊 曰 蝎 北 燕 曰 噬 。 逮 通 語 也 。

皮 𠌽 彈 憸 強 也 。 秦 晉 言 非 其 事 謂 之 皮 𠌽 東 齊 陳 宋 江 淮 之 間 曰 彈 憸 。

膊 曬 晞 㬥 也 。 東 齊 及 秦 之 西 鄙 言 相 㬥 僇 為 膊 。 燕 之 外 郊 朝 鮮 洌 水 之 間 凡 㬥 肉 發 人 之 私 披 牛 羊 之 五 藏 謂 之 膊 。 㬥 五 穀 之 類 秦 晉 之 間 謂 之 曬 東 齊 北 燕 海 岱 之 郊 謂 之 晞 。

熬 焣 煎 㷶 鞏 火 乾 也 。 凡 以 火 而 乾 五 穀 之 類 自 山 而 東 齊 楚 以 往 謂 之 熬 關 西 隴 冀 以 往 謂 之 㷶 秦 晉 之 間 或 謂 之 焣 凡 有 汁 而 乾 謂 之 煎 東 齊 謂 之 鞏 。

胹 飪 亨 爛 糦 酋 酷 熟 也 。 自 關 而 西 秦 晉 之 郊 曰 胹 徐 揚 之 間 曰 飪 嵩 嶽 以 南 陳 潁 之 間 曰 亨 。 自 河 以 北 趙 魏 之 間 火 熟 曰 爛 氣 熟 曰 糦 久 熟 曰 酋 穀 熟 曰 酷 。 熟 其 通 語 也 。

魏 盈 怒 也 。 燕 之 外 郊 朝 鮮 洌 水 之 間 凡 言 呵 叱 者 謂 之 魏 盈 。

䠆 𨂣 隑 企 立 也 。 東 齊 海 岱 北 燕 之 郊 跪 謂 之 䠆 𨂣 委 痿 謂 之 隑 企 。

瀧 涿 謂 之 霑 𣿙 。

希 鑠 摩 也 。 燕 齊 摩 鋁 謂 之 希 。

平 均 賦 也 。 燕 之 北 鄙 東 齊 北 郊 凡 相 賦 斂 謂 之 平 均 。

羅 謂 之 離 離 謂 之 羅 。

釗 超 遠 也 。 燕 之 北 郊 曰 釗 東 齊 曰 超 。

漢 漫 䀼 眩 懣 也 。 朝 鮮 洌 水 之 間 煩 懣 謂 之 漢 漫 顛 眴 謂 之 䀼 眩 。

憐 職 愛 也 。 言 相 愛 憐 者 吳 越 之 間 謂 之 憐 職 。

茹 食 也 。 吳 越 之 間 凡 貪 飲 食 者 謂 之 茹 。

竘 貌 治 也 。 吳 越 飾 貌 為 竘 或 謂 之 巧 。

煦 煆 熱 也 乾 也 。 吳 越 曰 煦 煆 。

攍 膂 賀 𦩫 儋 也 。 齊 楚 陳 宋 之 間 曰 攍 。 燕 之 外 郊 越 之 垂 甌 吳 之 外 鄙 謂 之 膂 南 楚 或 謂 之 攍 。 自 關 而 西 隴 冀 以 往 謂 之 賀 凡 以 驢 馬 馲 駝 載 物 者 謂 之 負 他 亦 謂 之 賀 。

樹 植 立 也 。 燕 之 外 郊 朝 鮮 洌 水 之 間 凡 言 置 立 者 謂 之 樹 植 。

過 度 謂 之 涉 濟 。

福 祿 謂 之 祓 戩 。

傺 眙 逗 也 。 南 楚 謂 之 傺 西 秦 謂 之 眙 。 逗 其 通 語 也 。

#@

 第 八 

虎 陳 魏 宋 楚 之 間 或 謂 之 李 父 江 淮 南 楚 之 間 謂 之 李 耳 或 謂 之 於 䖘 。 自 關 東 西 或 謂 之 伯 都 。

貔 陳 楚 江 淮 之 間 謂 之 𧳟 北 燕 朝 鮮 之 間 謂 之 𧳏 關 西 謂 之 狸 。

貛 關 西 謂 之 貒 。

雞 陳 楚 宋 魏 之 間 謂 之 鸊 𪀍 桂 林 之 中 謂 之 割 雞 或 曰 𩀨 。 北 燕 朝 鮮 洌 水 之 間 謂 伏 雞 曰 抱 。 爵 子 及 雞 雛 皆 謂 之 𪅏 。 其 卯 伏 而 未 孚 始 化 謂 之 涅 。

豬 北 燕 朝 鮮 之 間 謂 之 豭 關 東 西 或 謂 之 彘 或 謂 之 豕 。 南 楚 謂 之 豨 。 其 子 或 謂 之 豚 或 謂 之 貕 吳 揚 之 間 謂 之 豬 子 。 其 檻 及 蓐 曰 橧 。

布 穀 自 關 東 西 梁 楚 之 間 謂 之 結 誥 周 魏 之 間 謂 之 擊 穀 自 關 而 西 或 謂 之 布 穀 。

䳚 鴠 周 魏 齊 宋 楚 之 間 謂 之 定 甲 或 謂 之 獨 舂 。 自 關 而 東 謂 之 城 旦 或 謂 之 倒 懸 或 謂 之 鴠 鴠 。 自 關 而 西 秦 隴 之 內 謂 之 鶡 鴠 。

鳩 自 關 而 東 周 鄭 之 郊 韓 魏 之 都 謂 之 𪁜 鷱 其 𪁛 鳩 謂 之 鸊 鷱 。 自 關 而 西 秦 漢 之 間 謂 之 鵴 鳩 其 大 者 謂 之 鳻 鳩 其 小 者 謂 之 𪁛 鳩 或 謂 䳫 鳩 或 謂 之 䳕 鳩 或 謂 之 鶻 鳩 。 梁 宋 之 間 謂 之 鷦 䲩 。

尸 鳩 燕 之 東 北 朝 鮮 洌 水 之 間 謂 之 鶝 䲹 。 自 關 而 東 謂 之 戴 鵀 東 齊 海 岱 之 間 謂 之 戴 南 南 猶 鵀 也 。 或 謂 之 鶭 鸅 或 謂 之 戴 鳻 或 謂 之 戴 勝 。 東 齊 吳 揚 之 間 謂 之 鵀 。 自 關 而 西 謂 之 服 鶝 或 謂 之 𪃃 鶝 。 燕 之 東 北 朝 鮮 洌 水 之 間 謂 之 𪂉 。

蝙 蝠 自 關 而 東 謂 之 服 翼 或 謂 之 飛 鼠 或 謂 之 老 鼠 或 謂 之 蔷 鼠 。 自 關 而 西 秦 隴 之 間 謂 之 蝙 蝠 。 北 燕 謂 之 蟙 䘃 。

鴈 自 關 而 東 謂 之 鴚 䳘 南 楚 之 外 謂 之 䳘 或 謂 之 鶬 鴚 。

桑 飛 自 關 而 東 謂 之 工 爵 或 謂 之 過 鸁 或 謂 之 女 𪀘 。 自 關 而 東 謂 之 鸋 鴂 。 自 關 而 西 謂 之 桑 飛 或 謂 之 懱 爵 。

𪈳 黃 自 關 而 東 謂 之 創 鶊 。 自 關 而 西 謂 之 𪈳 黃 或 謂 之 黃 鳥 或 謂 之 楚 雀 。

野 鳧 其 小 而 好 沒 水 中 者 南 楚 之 外 謂 之 鷿 鷉 大 者 謂 之 鶻 蹏 。

守 宮 秦 晉 西 夏 謂 之 守 宮 或 謂 之 蠦 𧔊 或 謂 之 蜤 易 。 其 在 澤 中 者 謂 之 易 蜴 。 南 楚 謂 之 蛇 醫 或 謂 之 蠑 螈 。 東 齊 海 岱 謂 之 螔 䗔 。 北 燕 謂 之 祝 蜓 。 桂 林 之 中 守 宮 大 者 而 能 鳴 謂 之 蛤 解 。

宛 野 謂 鼠 為 𪕪 。

雞 雛 徐 魯 之 間 謂 之 秋 侯 子 。

#@

 第 九 

戟 楚 謂 之 釨 。 凡 戟 而 無 刃 秦 晉 之 間 謂 之 釨 或 謂 之 鏔 吳 揚 之 間 謂 之 戈 。 東 齊 秦 晉 之 間 謂 其 大 者 曰 鏝 胡 其 曲 者 謂 之 鉤 釨 鏝 胡 。

三 刃 枝 南 楚 宛 郢 謂 之 匽 戟 。 其 柄 自 關 而 西 謂 之 柲 或 謂 之 殳 。

矛 吳 揚 江 淮 南 楚 五 湖 之 間 謂 之 鍦 或 謂 之 鋋 或 謂 之 鏦 。 其 柄 謂 之 矜 。

箭 自 關 而 東 謂 之 矢 江 淮 之 間 謂 之 鍭 關 西 曰 箭 。

鑽 謂 之 鍴 。

矜 謂 之 杖 。

劍 削 自 河 而 北 燕 趙 之 間 謂 之 窒 自 關 而 東 或 謂 之 廊 或 謂 之 削 自 關 而 西 謂 之 𩏂 。

盾 自 關 而 東 或 謂 之 瞂 或 謂 之 干 。 關 西 謂 之 盾 。

車 下 鐵 陳 宋 淮 楚 之 間 謂 之 畢 。 大 車 謂 之 綦 。

車 䡺 齊 謂 之 𨏠 。

車 枸 簍 宋 魏 陳 楚 之 間 謂 之 䈐 或 謂 之 𥳎 籠 。 其 上 約 謂 之 𥭓 或 謂 之 䈿 。 秦 晉 之 間 自 關 而 西 謂 之 枸 簍 西 隴 謂 之 㮥 。 南 楚 之 外 謂 之 篷 或 謂 之 隆 屈 。

輪 韓 楚 之 間 謂 之 軑 或 謂 之 軝 。 關 西 謂 之 𨍈 。

輑 謂 之 軸 。

轅 楚 衛 之 間 謂 之 輈 。

箱 謂 之 輫 。

軫 謂 之 枕 。

車 紂 自 關 而 東 周 洛 韓 鄭 汝 潁 而 東 謂 之 䋺 或 謂 之 曲 綯 或 謂 之 曲 綸 。 自 關 而 西 謂 之 紂 。

輨 軑 鍊 𨬍 。 關 之 東 西 曰 輨 南 楚 曰 軑 趙 魏 之 間 曰 鍊 𨬍 。

車 釭 齊 燕 海 岱 之 間 謂 之 鍋 或 謂 之 錕 。 自 關 而 西 謂 之 釭 盛 膏 者 乃 謂 之 鍋 。

凡 箭 鏃 胡 合 嬴 者 四 鐮 或 曰 拘 腸 三 鐮 者 謂 之 羊 頭 其 廣 長 而 薄 鐮 謂 之 錍 或 謂 之 鈀 。

箭 其 小 而 長 中 穿 二 孔 者 謂 之 鉀 鑪 其 三 鐮 長 尺 六 者 謂 之 飛 䖟 禸 者 謂 之 平 題 所 以 藏 箭 弩 謂 之 箙 。 弓 謂 之 鞬 或 謂 之 𥀲 。

凡 矛 骹 細 如 鴈 脛 者 謂 之 鶴 厀 。

有 小 枝 刃 者 謂 之 鉤 釨 。 矛 或 謂 之 釨 。

錟 謂 之 鈹 。

骹 謂 之 銎 。

鐏 謂 之 釬 。

舟 自 關 而 西 謂 之 船 自 關 而 東 或 謂 之 舟 或 謂 之 航 。 南 楚 江 湘 凡 船 大 者 謂 之 舸 小 舸 謂 之 艖 艖 謂 之 艒 䑿 小 艒 䑿 謂 之 艇 艇 長 而 薄 者 謂 之 艜 短 而 深 者 謂 之 䒀 小 而 深 者 謂 之 㮪 。 東 南 丹 陽 會 稽 之 間 謂 艖 為 欚 。 泭 謂 之 𣝁 𣝁 謂 之 筏 。 筏 秦 晉 之 通 語 也 。 江 淮 家 居 𣝁 中 謂 之 薦 。 方 舟 謂 之 㶇 艁 舟 謂 之 浮 梁 。 楫 謂 之 橈 或 謂 之 櫂 。 所 以 隱 櫂 謂 之 𥷃 。 所 以 縣 樛 謂 之 緝 。 所 以 刺 船 謂 之 㰏 。 維 之 謂 之 鼎 。 首 謂 之 閤 閭 或 謂 之 艗 艏 。 後 曰 舳 舳 制 水 也 。 偽 謂 之 仡 仡 不 安 也 。

#@

 第 十 

媱 愓 遊 也 。 江 沅 之 間 謂 戲 為 媱 或 謂 之 愓 或 謂 之 嬉 。

曾 訾 何 也 。 湘 潭 之 原 荊 之 南 鄙 謂 何 為 曾 或 謂 之 訾 若 中 夏 言 何 為 也 。

央 亡 嚜 杘 姡 獪 也 。 江 湘 之 間 或 謂 之 無 賴 或 謂 之 㺒 。 凡 小 兒 多 詐 而 獪 謂 之 央 亡 或 謂 之 嚜 杘 或 謂 之 姡 。 姡 娗 也 或 謂 之 猾 。 皆 通 語 也 。

崽 者 子 也 。 湘 沅 之 會 凡 言 是 子 者 謂 之 崽 若 東 齊 言 子 矣 。

誺 不 知 也 。 沅 澧 之 間 凡 相 問 而 不 知 荅 曰 誺 使 之 而 不 肯 荅 曰 吂 。 粃 不 知 也 。

㷄 火 也 楚 轉 語 也 猶 齊 言 𤈦 火 也 。

嘳 無 寫 憐 也 。 沅 灃 之 原 凡 言 相 憐 哀 謂 之 嘳 或 謂 之 無 寫 江 濱 謂 之 思 。 皆 相 見 驩 喜 有 得 亡 之 意 也 。 九 嶷 湘 潭 之 間 謂 之 人 兮 。

婩 嫧 鮮 好 也 。 南 楚 之 外 通 語 也 。

㘓 哰 謰 謱 拏 也 。 東 齊 周 晉 之 鄙 曰 㘓 哰 。 㘓 哰 亦 通 語 也 。 南 楚 曰 謰 謱 或 謂 之 支 註 或 謂 之 詀 謕 轉 語 也 。 拏 揚 州 會 稽 之 語 也 。 或 謂 之 惹 或 謂 之 䛳 。

亄 嗇 貪 也 。 荊 汝 江 湘 之 郊 凡 貪 而 不 施 謂 之 亄 或 謂 之 嗇 或 謂 之 悋 。 悋 恨 也 。

遙 窕 淫 也 。 九 嶷 荊 郊 之 鄙 謂 淫 曰 遙 沅 湘 之 間 謂 之 窕 。

潛 涵 沉 也 。 楚 郢 以 南 曰 涵 或 曰 潛 。 潛 又 遊 也 。

𡧘 安 靜 也 。 江 湘 九 嶷 之 郊 謂 之 𡧘 。

拌 棄 也 。 楚 凡 揮 棄 物 謂 之 拌 或 謂 之 敲 。 淮 汝 之 間 謂 之 伇 。

諑 愬 也 。 楚 以 南 謂 之 諑 。

戲 泄 歇 也 。 楚 謂 之 戲 泄 。 奄 息 也 楚 揚 謂 之 泄 。

攓 取 也 。 楚 謂 之 攓 。

昲 曬 乾 物 也 。 揚 楚 通 語 也 。

䕁 猝 也 。 江 湘 之 間 凡 卒 相 見 謂 之 䕁 相 見 或 曰 突 。

迹 迹 屑 屑 不 安 也 。 江 沅 之 間 謂 之 迹 迹 秦 晉 謂 之 屑 屑 或 謂 之 塞 塞 或 謂 之 省 省 不 安 之 語 也 。

𤄎 沐 佂 伀 遑 遽 也 。 江 湘 之 間 凡 窘 猝 怖 遽 謂 之 𤄎 沐 或 謂 之 佂 伀 。

翥 舉 也 。 楚 謂 之 翥 。

忸 怩 慚 歰 也 。 楚 郢 江 湘 之 間 謂 之 忸 怩 或 謂 之 㗤 咨 。

垤 封 場 也 。 楚 郢 以 南 蟻 土 謂 之 垤 。 垤 中 齊 語 也 。

讁 過 也 。 南 楚 以 南 凡 相 非 議 人 謂 之 讁 或 謂 之 衇 。 衇 又 慧 也 。

膊 兄 也 。 荊 揚 之 鄙 謂 之 膊 桂 林 之 中 謂 之 ｛ 彖 孟 ｝ 。

𧬯 極 吃 也 。 楚 語 也 。 或 謂 之 軋 或 謂 之 歰 。

啙 矲 短 也 。 江 湘 之 會 謂 之 啙 。 凡 物 生 而 不 長 大 亦 謂 之 鮆 又 曰 𤸾 。 桂 林 之 中 謂 短 矲 。 矲 通 語 也 。 東 陽 之 間 謂 之 㾈 。

鉗 㽹 憋 惡 也 。 南 楚 凡 人 殘 罵 謂 之 鉗 又 謂 之 㽹 。

癡 騃 也 。 揚 越 之 郊 凡 人 相 侮 以 為 無 知 謂 之 眲 。 眲 耳 目 不 相 信 也 。 或 謂 之 斫 。

惃 𢠜 頓 愍 惽 也 。 楚 揚 謂 之 惃 或 謂 之 𢠜 。 江 湘 之 間 謂 之 頓 愍 或 謂 之 氐 惆 。 南 楚 飲 毒 藥 懣 謂 之 氐 惆 亦 謂 之 頓 愍 猶 中 齊 言 眠 眩 也 。 愁 恚 憒 憒 毒 而 不 發 謂 之 氐 惆 。

悅 舒 蘇 也 。 楚 通 語 也 。

眠 娗 脈 蜴 賜 施 茭 媞 譠 謾 㦒 忚 皆 欺 謾 之 語 也 。 楚 郢 以 南 東 揚 之 郊 通 語 也 。

𩔣 頟 顏 顙 也 。 湘 江 之 間 謂 之 𩔣 中 夏 之 謂 頟 東 齊 謂 之 顙 汝 潁 淮 泗 之 間 謂 之 顏 。

頷 頤 頜 也 。 南 楚 謂 之 頷 。 秦 晉 謂 之 頜 。 頤 其 通 語 也 。

紛 怡 喜 也 。 湘 潭 之 間 曰 紛 怡 或 曰 巸 巳 。

𣵷 或 也 。 沅 澧 之 間 凡 言 或 如 此 者 曰 𣵷 如 是 。

愮 療 治 也 。 江 湘 郊 會 謂 醫 治 之 曰 愮 。 愮 又 憂 也 。 或 曰 療 。

芔 莽 草 也 。 東 越 揚 州 之 間 曰 芔 南 楚 曰 莽 。

悈 鰓 乾 都 耇 革 老 也 。 皆 南 楚 江 湘 之 間 代 語 也 。

㧙 抌 推 也 。 南 楚 凡 相 推 搏 曰 㧙 或 曰 㧾 。 沅 湧 𣹋 幽 之 語 或 曰 攩 。

食 閻 慫 慂 勸 也 。 南 楚 凡 己 不 欲 喜 而 旁 人 說 之 不 欲 怒 而 旁 人 怒 之 謂 之 食 閻 或 謂 之 慫 涌 。

欸 𧫦 然 也 。 南 楚 凡 言 然 者 曰 欸 或 曰 𧫦 。

緤 末 紀 緒 也 。 南 楚 皆 曰 緤 。 或 曰 端 或 曰 紀 或 曰 末 皆 楚 轉 語 也 。

朡 𣛒 闚 䀡 占 伺 視 也 。 凡 相 竊 視 南 楚 謂 之 闚 或 謂 之 朡 或 謂 之 䀡 或 謂 之 占 或 謂 之 𣛒 。 𣛒 中 夏 語 也 。 闚 其 通 語 也 。 自 江 而 北 謂 之 䀡 或 謂 之 覗 。 凡 相 候 謂 之 占 占 猶 瞻 也 。

郺 𨑊 晠 多 也 。 南 楚 凡 大 而 多 謂 之 郺 或 謂 之 𨑊 。 凡 人 語 言 過 度 及 妄 施 行 亦 謂 之 𨑊 。

抯 摣 取 也 。 南 楚 之 間 凡 取 物 溝 泥 中 謂 之 柤 或 謂 之 樝 。

𠆩 僄 輕 也 。 楚 凡 相 輕 薄 謂 之 相 𠆩 或 謂 之 僄 也 。

#@

 第 十 一 

蛥 蚗 齊 謂 之 螇 螰 楚 謂 之 蟪 蛄 或 謂 之 蛉 蛄 秦 謂 之 蛥 蚗 。 自 關 而 東 謂 之 虭 蟧 。 或 謂 之 蝭 蟧 或 謂 之 蜓 蚞 西 楚 與 秦 通 名 也 。

襌 楚 謂 之 蜩 宋 衛 之 間 謂 之 螗 蜩 陳 鄭 之 間 謂 之 蜋 蜩 秦 晉 之 間 謂 之 蟬 海 岱 之 間 謂 之 䗁 。 其 大 者 謂 之 蟧 或 謂 之 蝒 馬 其 小 者 謂 之 麥 蚻 有 文 者 謂 之 蜻 蜻 其 䳄 蜻 謂 之 疋 一 大 而 黑 者 謂 之 䗃 黑 而 赤 者 謂 之 蜺 。 蜩 蟧 謂 之 𧓿 蜩 。 𧕄 謂 之 寒 蜩 寒 蜩 瘖 蜩 也 。

蛄 詣 謂 之 杜 蛒 。 螻 螲 謂 之 螻 蛄 或 謂 之 蟓 蛉 。 南 楚 謂 之 杜 狗 或 謂 之 蛞 螻 。

蜻 蛚 楚 謂 之 蟋 蟀 或 謂 之 蛬 。 南 楚 之 間 謂 之 蚟 孫 。

螳 蜋 謂 之 髦 或 謂 之 虰 或 謂 之 蝆 蝆 。

姑 䗐 謂 之 強 蝆 。

蟒 宋 魏 之 間 謂 之 蚮 南 楚 之 外 謂 之 蟅 蟒 或 謂 之 蟒 或 謂 之 𧑥 。

蜻 蛉 謂 之 蝍 蛉 。

舂 黍 謂 之 𧐱 蝑 。

蠀 𧑙 謂 之 蚇 蠖 。

𧒒 燕 趙 之 間 謂 之 蠓 螉 。 其 小 者 謂 之 蠮 螉 或 謂 之 蚴 蛻 。 其 大 而 蜜 謂 之 壺 蠭 。

蠅 東 齊 謂 之 羊 。 陳 楚 之 間 謂 之 蠅 。 自 關 而 西 秦 晉 之 間 謂 之 蠅 。

蚍 蜉 齊 魯 之 間 謂 之 蚼 蟓 西 南 梁 益 之 間 謂 之 玄 蚼 燕 謂 之 蛾 蝆 。 其 場 謂 之 坻 或 謂 之 蛭 。

蠀 螬 謂 之 蟦 。 自 關 而 東 謂 之 蝤 蠀 或 謂 之 䖭 蠾 或 謂 之 蝖 螜 。 梁 益 之 間 謂 之 蛒 或 謂 之 蝎 或 謂 之 蛭 蛒 。 秦 晉 之 間 謂 之 蠹 或 謂 之 天 螻 。 四 方 異 語 而 通 者 也 。

蚰 𧍢 自 關 而 東 謂 之 螾 𧍢 或 謂 之 入 耳 或 謂 之 䗅 𧕯 。 趙 魏 之 間 或 謂 之 蚨 虶 。 北 燕 謂 之 䖡 蚭 。

鼅 鼄 鼄 蝥 也 。 自 關 而 西 秦 晉 之 間 謂 之 鼄 蝥 。 自 關 而 東 趙 魏 之 郊 謂 之 鼅 鼄 或 謂 之 蠾 蝓 。 蠾 蝓 者 侏 儒 語 之 轉 也 。 北 燕 朝 鮮 洌 水 之 間 謂 之 蝳 蜍 。

蜉 䖻 秦 晉 之 間 謂 之 蟝 𧐯 。

馬 蚿 北 燕 謂 之 蛆 蟝 。 其 大 者 謂 之 馬 蚰 。

#@

 第 十 二 

爰 喛 哀 也 。

儒 輸 愚 也 。

愋 諒 知 也 。

拊 撫 疾 也 。

菲 惄 悵 也 。

鬱 熙 長 也 。

娋 孟 姉 也 。

築 娌 匹 也 。 娌 耦 也 。

䃷 裔 習 也 。

躔 逡 偱 也 。

躔 歷 行 也 。 日 運 為 躔 月 運 為 逡 。

逭 逳 轉 也 。 逭 逳 步 也 。

㷭 虞 望 也 。

榆 楕 脫 也 。

解 輸 梲 也 。

賦 與 操 也 。

𥂖 歇 涸 也 。

潎 澂 清 也 。

逯 遡 行 也 。

墾 牧 司 也 。 墾 力 也 。

牧 飤 也 。

監 牧 察 也 。

𡚊 始 也 。 𡚊 化 也 。

鋪 脾 止 也 。

攘 掩 止 也 。

幕 覆 也 。

侗 胴 狀 也 。

疋 杪 小 也 。

屑 往 勞 也 。

屑 𢛛 獪 也 。

效 烓 明 也 。

湊 將 威 也 。

媯 娗 僈 也 。

儇 虔 謾 也 。

佻 疾 也 。

鞅 侼 強 也 。

鞅 侼 懟 也 。

追 未 隨 也 。

僉 怚 劇 也 。

僉 夥 也 。

夸 烝 婬 也 。

毗 顮 懣 也 。

焭 激 清 也 。

紓 退 緩 也 。

清 躡 急 也 。

杼 瘛 解 也 。

蕆 逞 解 也 。

柢 柲 刺 也 。

倩 荼 借 也 。

憵 朴 猝 也 。

麋 棃 老 也 。

萃 離 時 也 。

漢 䓇 怒 也 。

䓇 發 也 。

誇 吁 然 也 。

猜 忦 恨 也 。

艮 磑 堅 也 。

苂 䀶 明 也 。

怤 愉 悅 也 。

即 圍 就 。 即 半 也 。

惙 㤕 中 也 。

薵 蒙 覆 也 。

籌 戴 也 。

堪 輂 載 也 。

搖 祖 上 也 。

祖 搖 也 。

祖 轉 也 。

括 關 閉 也 。

衝 俶 動 也 。

羞 厲 熟 也 。

厲 今 也 。

備 該 咸 也 。

噬 食 也 。

噬 憂 也 。

𢜽 悸 也 。

虜 鈔 強 也 。

鹵 奪 也 。

鑈 正 也 。

蒔 殖 立 也 。

蒔 更 也 。

鬐 尾 稍 盡 也 。

尾 梢 也 。

𣨶 𠌁 𠉮 也 。

鼃 律 始 也 。

蓐 臧 厚 也 。

遵 遃 行 也 。

䭨 餟 餽 也 。

餼 䭘 飽 也 。

惵 耇 嬴 也 。

趙 肖 小 也 。

蚩 愮 悖 也 。

吹 扇 助 也 。

焜 曅 暴 晠 也 。

苦 翕 熾 也 。

蘊 崇 也 。

蘊 嗇 積 也 。

嗇 殄 合 也 。

翬 䎗 飛 也 。

憤 目 盈 也 。

譟 諻 音 也 。

攎 遫 張 也 。

岑 夤 大 也 。

岑 高 也 。

效 昈 文 也 。

鈵 董 錮 也 。

扞 搷 揚 也 。

水 中 可 居 為 洲 。 三 輔 謂 之 淤 蜀 漢 謂 之 嬖 。

殹 幕 也 。

刳 狄 也 。

度 高 為 揣 。

半 步 為 跬 。

半 盲 為 睺 。

未 陞 天 龍 謂 之 蟠 龍 。

裔 夷 狄 之 揔 名 。

考 引 也 。

弼 高 也 。

上 重 也 。

箇 枚 也 。

一 蜀 也 。 南 楚 謂 之 獨 。

#@

 第 十 三 

裔 歷 相 也 。

裔 旅 末 也 。

𤽊 緣 廢 也 。

純 毣 好 也 。

藐 素 廣 也 。

藐 漸 也 。

𨈅 抍 拔 也 。 出 㲻 為 抍 出 火 為 𨈅 也 。

炖 焃 煓 䓇 貌 也 。

憤 竅 阨 也 。

杪 眇 小 也 。

讟 咎 謗 也 。

蕆 敕 戒 備 也 。

摵 㨖 到 也 。

聲 腆 忘 也 。

黮 䵨 私 也 。

龕 喊 㖪 唏 聲 也 。

筡 箄 析 也 。 析 竹 謂 之 筡 。

𠐽 宵 使 也 。

蠢 作 也 。

忽 達 芒 也 。

芒 濟 滅 也 。

𠠎 劙 解 也 。

魏 能 也 。

㑜 刻 也 。

聳 悚 也 。

跌 蹶 也 。

蘪 蕪 也 。

漫 淹 敗 也 。 溼 敝 為 漫 水 敝 為 淹 。

釐 挴 貪 也 。

㩩 挻 竟 也 。

譴 喘 轉 也 。

困 胎 㒓 逃 也 。

隋 毻 易 也 。

朓 說 好 也 。

憚 怛 惡 也 。

吳 大 也 。

灼 驚 也 。

賦 動 也 。

𤸁 極 也 。

煎 盡 也 。

爽 過 也 。

蟬 毒 也 。

慘 㥢 也 。

㥢 惡 也 。

還 積 也 。

宛 蓄 也 。

類 法 也 。

翭 本 也 。

懼 病 也 。 驚 也 。

葯 薄 也 。

𣎓 短 也 。

掊 深 也 。

湟 㲻 也 。

撈 取 也 。

膜 撫 也 。

由 式 也 。

猷 詐 也 。

䒰 隨 也 。

揣 試 也 。

䫴 怒 也 。

埝 下 也 。

讚 解 也 。

賴 取 也 。

扲 業 也 。

帶 行 也 。

漮 空 也 。

湛 安 也 。

㗔 樂 也 。

倇 歡 也 。

衎 定 也 。

䑄 𦞜 也 。

讟 痛 也 。

鼻 始 也 。 嘼 之 初 生 謂 之 鼻 人 之 初 生 謂 之 首 。 梁 益 之 間 謂 鼻 為 初 或 謂 之 祖 祖 居 也 。

兗 養 也 。

翳 掩 也 。

臺 支 也 。

純 文 也 。

祐 亂 也 。

恌 理 也 。

薀 晠 也 。

搪 張 也 。

惲 謀 也 。

陶 養 也 。

㩒 挌 也 。

毗 曉 明 也 。

扱 擭 也 。

扶 護 也 。

淬 寒 也 。

漺 凈 也 。

漉 極 也 。

牧 凡 也 。

易 始 也 。

逭 周 也 。

䵱 色 也 。

恬 靜 也 。

禔 福 也 。

禔 喜 也 。

攋 隓 壞 也 。

息 歸 也 。

抑 安 也 。

潛 亡 也 。

曉 過 也 。 曉 嬴 也 。

𠭴 短 也 。

隑 陭 也 。

迒 長 也 。

迒 迹 也 。

賦 臧 也 。

蘊 饒 也 。

芬 和 也 。

擣 依 也 。

依 祿 也 。

𦛙 腯 也 。

盬 雜 猝 也 。

𨈅 行 也 。

盬 且 也 。

抽 讀 也 。

媵 託 也 。

適 牾 也 。

捭 予 也 。

彌 縫 也 。

譯 傳 也 。 譯 見 也 。

梗 略 也 。

臆 滿 也 。

䧞 益 也 。

空 待 也 。

珇 好 也 。

珇 美 也 。

嫗 色 也 。

閻 開 也 。

靡 滅 也 。

菲 薄 也 。

腆 厚 也 。

媟 狎 也 。

芋 大 也 。

煬 翕 炙 也 。

煬 烈 暴 也 。

馺 馬 馳 也 。

選 延 偏 也 。

澌 索 也 。

晞 燥 也 。

梗 覺 也 。

萃 集 也 。

睨 𥋭 明 也 。

暟 臨 昭 也 。

暟 美 也 。

箄 簍 籅 䈱 𥱿 也 。 江 沔 之 間 謂 之 籅 趙 代 之 間 謂 之 䈱 淇 衛 之 間 謂 之 井 筐 。 𥱿 其 通 語 也 。

𥱿 小 者 南 楚 謂 之 簍 自 關 而 西 秦 晉 之 間 謂 之 箄 。

籠 南 楚 江 沔 之 間 謂 之 篣 或 謂 之 笯 。

𥰠 南 楚 謂 之 筲 趙 魏 之 郊 謂 之 去 𥰠 。

錐 謂 之 𨪓 。

無 升 謂 之 刁 斗 。

匕 謂 之 匙 。

盂 謂 之 㯸 。 河 濟 之 間 謂 之 䀂 𥂥 。

椀 謂 之 䀉 。

盂 謂 之 銚 銳 。 木 謂 之 涓 抉 。

餌 謂 之 餻 或 謂 之 粢 或 謂 之 𩚹 或 謂 之 餣 或 謂 之 䬧 。

餅 謂 之 飥 或 謂 之 餦 餛 。

𩛿 謂 之 餦 鍠 。 飴 謂 之 䬵 。 𩜌 謂 之 䭉 。 𩛿 謂 之 餹 。 凡 飴 謂 之 𩛿 。 自 關 而 東 陳 楚 宋 衛 之 通 語 也 。

𪌓 䴭 䴳 麰 䴽 䵆 䴹 麴 也 。 自 關 而 西 秦 豳 之 間 曰 𪌓 晉 之 舊 都 曰 䴭 齊 右 河 濟 曰 䴳 或 曰 麰 北 鄙 曰 䴽 。 麴 其 通 語 也 。

屋 梠 謂 之 欞 。

𤭐 謂 之 㽌 。

冢 秦 晉 之 間 謂 之 墳 或 謂 之 培 或 謂 之 堬 或 謂 之 采 或 謂 之 埌 或 謂 之 壠 。 自 關 而 東 謂 之 丘 小 者 謂 之 塿 大 者 謂 之 丘 凡 葬 而 無 墳 謂 之 墓 所 以 墓 謂 之 墲 。

