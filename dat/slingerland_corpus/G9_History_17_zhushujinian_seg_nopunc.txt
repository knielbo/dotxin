 黃 帝 軒 轅 氏 

元 年 帝 即 位 居 有 熊 。 初 制 冕 服 。

二 十 年 景 雲 見 。 以 雲 紀 官 。

五 十 年 秋 七 月 庚 申 鳳 鳥 至 帝 祭 于 洛 水 。

五 十 九 年 貫 胸 氏 來 賓 長 股 氏 來 賓 。

七 十 七 年 昌 意 降 居 若 水 產 帝 乾 荒 。

一 百 年 地 裂 。 帝 陟 。

#@

 帝 顓 頊 高 陽 氏 

元 年 帝 即 位 居 濮 。

十 三 年 初 作 曆 象 。

二 十 一 年 作 承 雲 之 樂 。

三 十 年 帝 產 伯 鯀 居 天 穆 之 陽 。

七 十 八 年 帝 陟 。 術 器 作 亂 辛 侯 滅 之 。

#@

 帝 嚳 高 辛 氏 

元 年 帝 即 位 居 亳 。

十 六 年 帝 使 重 帥 師 滅 有 鄶 。

四 十 五 年 帝 錫 唐 侯 命 。

六 十 三 年 帝 陟 。

#@

 帝 堯 陶 唐 氏 

元 年 丙 子 帝 即 位 居 冀 。 命 羲 和 曆 象 。

五 年 初 巡 狩 四 岳 。

七 年 有 麟 。

十 二 年 初 治 兵 。

十 六 年 渠 搜 氏 來 賓 。

十 九 年 命 共 工 治 河 。

二 十 九 年 春 僬 僥 氏 來 朝 貢 沒 羽 。

四 十 二 年 景 星 見 于 翼 。

五 十 年 帝 遊 于 首 山 。 乘 素 車 玄 駒 。

五 十 三 年 帝 祭 于 洛 。

五 十 八 年 帝 使 后 稷 放 帝 子 朱 于 丹 水 。

六 十 一 年 命 崇 伯 鯀 治 河 。

六 十 九 年 黜 崇 伯 鯀 。

七 十 年 春 正 月 帝 使 四 岳 錫 虞 舜 命 。

七 十 一 年 帝 命 二 女 嬪 于 舜 。

七 十 三 年 春 正 月 舜 受 終 于 文 祖 。

七 十 四 年 虞 舜 初 巡 狩 四 岳 。

七 十 五 年 司 空 禹 治 河 。

七 十 六 年 司 空 伐 曹 魏 之 戎 克 之 。

八 十 六 年 司 空 入 覲 贄 用 玄 圭 。

八 十 七 年 初 建 十 有 二 州 。

八 十 九 年 作 游 宮 于 陶 。

九 十 年 帝 游 居 于 陶 。

九 十 七 年 司 空 巡 十 有 二 州 。

一 百 年 帝 陟 于 陶 。

#@

 帝 舜 有 虞 氏 

元 年 己 未 帝 即 位 居 冀 。 作 大 韶 之 樂 。

三 年 命 咎 陶 作 刑 。

九 年 西 王 母 來 朝 。

十 四 年 卿 雲 見 命 禹 代 虞 事 。

十 五 年 帝 命 夏 后 有 事 于 太 室 。

十 七 年 春 二 月 入 學 初 用 萬 。

二 十 五 年 息 慎 氏 來 朝 貢 弓 矢 。

二 十 九 年 帝 命 子 義 鈞 封 于 商 。

三 十 年 葬 后 育 于 渭 。

三 十 二 年 帝 命 夏 后 總 師 。 遂 陟 方 岳 。

三 十 三 年 春 正 月 夏 后 受 命 于 神 宗 。 遂 復 九 州 。

三 十 五 年 帝 命 夏 后 征 有 苖 有 苖 氏 來 朝 。

四 十 二 年 玄 都 氏 來 朝 貢 寶 玉 。

四 十 七 年 冬 隕 霜 不 殺 草 木 。

四 十 九 年 帝 居 于 鳴 條 。

五 十 年 帝 陟 。

#@

 帝 禹 夏 后 氏 

元 年 壬 子 帝 即 位 居 冀 。 頒 夏 時 于 邦 國 。

二 年 咎 陶 薨 。

五 年 巡 狩 會 諸 侯 于 塗 山 。

八 年 春 會 諸 侯 于 會 稽 殺 防 風 氏 。 夏 六 月 雨 金 于 夏 邑 。 秋 八 月 帝 陟 于 會 稽 。 禹 立 四 十 五 年 。

#@

 帝 啟 

元 年 癸 亥 帝 即 位 于 夏 邑 。 大 饗 諸 侯 于 鈞 臺 。 諸 侯 從 帝 歸 于 冀 都 。 大 饗 諸 侯 于 璿 臺 。

二 年 費 侯 伯 益 出 就 國 。 王 帥 師 伐 有 扈 大 戰 于 甘 。

六 年 伯 益 薨 祠 之 。

八 年 帝 使 孟 涂 如 巴 涖 訟 。

十 年 帝 巡 狩 舞 九 韶 于 大 穆 之 野 。

十 一 年 放 王 季 子 武 觀 于 西 河 。

十 五 年 武 觀 以 西 河 叛 。 彭 伯 壽 帥 師 征 西 河 武 觀 來 歸 。

十 六 年 陟 。

#@

 帝 太 康 

元 年 癸 未 帝 即 位 居 斟 鄩 。 畋 于 洛 表 。 羿 入 居 斟 鄩 。

四 年 陟 。

#@

 帝 仲 康 

元 年 己 丑 帝 即 位 居 斟 鄩 。

五 年 秋 九 月 庚 戌 朔 日 有 食 之 。 命 胤 侯 帥 師 征 羲 和 。

六 年 錫 昆 吾 命 作 伯 。

七 年 陟 。 世 子 相 出 居 商 丘 依 邳 侯 。

#@

 帝 相 

元 年 戊 戌 帝 即 位 居 商 。 征 淮 夷 。

二 年 征 風 及 黃 夷 。

七 年 于 夷 來 賓 。

八 年 寒 浞 殺 羿 使 其 子 澆 居 過 。

九 年 相 居 于 斟 灌 。

十 五 年 商 侯 相 土 作 乘 馬 。 遂 遷 于 商 丘 。

二 十 年 寒 浞 滅 戈 。

二 十 六 年 寒 浞 使 其 子 澆 帥 師 滅 斟 灌 。

二 十 七 年 澆 伐 斟 鄩 大 戰 于 濰 覆 其 舟 滅 之 。

二 十 八 年 寒 浞 使 其 子 澆 弒 帝 后 緡 歸 于 有 仍 。

伯 靡 出 奔 鬲 。

夏 世 子 少 康 生 。

少 康 自 有 仍 奔 虞 。

伯 靡 自 鬲 帥 斟 鄩 斟 灌 之 師 以 伐 浞 。 世 子 少 康 使 汝 艾 伐 過 殺 澆 。 伯 子 杼 帥 師 滅 戈 。 伯 靡 殺 寒 浞 。 少 康 自 綸 歸 于 夏 邑 。

#@

 帝 少 康 

元 年 丙 午 帝 即 位 諸 侯 來 朝 賓 虞 公 。

二 年 方 夷 來 賓 。

三 年 復 田 稷 。

十 一 年 使 商 侯 冥 治 河 。

十 八 年 遷 于 原 。

二 十 一 年 陟 。

#@

 帝 杼 

元 年 己 巳 帝 即 位 居 原 。

五 年 自 原 遷 于 老 丘 。

八 年 征 于 東 海 及 三 壽 得 一 狐 九 尾 。

十 三 年 商 侯 冥 死 于 河 。

十 七 年 陟 。

#@

 帝 芬 

元 年 戊 子 帝 即 位 。

三 年 九 夷 來 御 。

十 六 年 洛 伯 用 與 河 伯 馮 夷 鬭 。

三 十 三 年 封 昆 吾 氏 子 于 有 蘇 。

三 十 六 年 作 圜 土 。

四 十 四 年 陟 。

#@

 帝 芒 

元帝 壬 申 帝 即 位 以 玄 珪 賓 于 河 。

十 三 年 東 狩 于 海 獲 大 魚 。

三 十 三 年 商 侯 遷 于 殷 。

五 十 八 年 陟 。

#@

 帝 泄 

帝 元 年 辛 未 帝 即 位 。

十 二 年 殷 侯 子 亥 賓 于 有 易 有 易 殺 而 放 之 。

十 六 年 殷 侯 微 以 河 伯 之 師 伐 有 易 殺 其 君 綿 臣 。

二 十 一 年 命 畎 夷 白 夷 玄 夷 風 夷 □ □ 黃 夷 。

二 十 五 年 陟 。

#@

 帝 不 降 

元 年 己 亥 帝 即 位 。

六 年 伐 九 苑 。

三 十 五 年 殷 滅 皮 氏 。

五 十 九 年 遜 位 于 弟 扃 。

#@

 帝 扃 

元 年 戊 戌 帝 即 位 。

十 年 帝 不 降 陟 。

十 八 年 陟 。

#@

 帝 廑 

元 年 己 未 帝 即 位 居 西 河 。

四 年 作 西 音 。 昆 吾 氏 遷 于 許 。

八 年 天 有 祅 孽 十 日 竝 出 其 年 陟 。

#@

 帝 孔 甲 

元 年 乙 巳 帝 即 位 居 西 河 。 廢 豕 韋 氏 使 劉 累 豢 龍 。

三 年 王 畋 于 萯 山 。

五 年 作 東 音 。

七 年 劉 累 遷 于 魯 陽 。

九 年 陟 。 殷 侯 復 歸 于 商 丘 。

#@

 帝 昊 

元 年 庚 辰 帝 即 位 。 使 豕 韋 氏 復 國 。

三 年 陟 。

#@

 帝 發 

元 年 乙 酉 帝 即 位 。 諸 夷 賓 于 王 門 再 保 墉 會 于 上 池 諸 夷 入 舞 。

七 年 陟 。 泰 山 震 。

#@

 帝 癸 

元 年 壬 辰 帝 即 位 居 斟 鄩 。

三 年 築 傾 宮 。 毀 容 臺 。 畎 夷 入 于 岐 以 叛 。

六 年 岐 踵 戎 來 賓 。

十 年 五 星 錯 行 夜 中 星 隕 如 雨 。 地 震 。 伊 洛 竭 。

十 一 年 會 諸 侯 于 仍 有 緡 氏 逃 歸 遂 滅 有 緡 。

十 三 年 遷 于 河 南 。 初 作 輦 。

十 四 年 扁 帥 師 伐 岷 山 。

十 五 年 商 侯 履 遷 于 亳 。

十 七 年 商 使 伊 尹 來 朝 。

二 十 年 伊 尹 歸 于 商 及 汝 鳩 汝 方 會 于 北 門 。

二 十 一 年 商 帥 征 有 洛 克 之 。 遂 征 荊 荊 降 。

二 十 二 年 商 侯 履 來 朝 命 囚 履 于 夏 臺 。

二 十 三 年 釋 商 侯 履 諸 侯 遂 賓 于 商 。

二 十 六 年 商 滅 溫 。

二 十 八 年 昆 吾 氏 伐 商 。 商 會 諸 侯 于 景 亳 。 遂 征 韋 商 師 取 韋 遂 征 顧 。 太 史 令 終 古 出 奔 商 。

二 十 九 年 商 師 取 顧 。 三 日 竝 出 。 費 伯 昌 出 奔 商 。 冬 十 月 鑿 山 穿 陵 以 通 于 河 。

三 十 年 瞿 山 崩 。 殺 其 大 夫 關 龍 逄 。 商 師 征 昆 吾 。 冬 聆 隧 災 。

三 十 一 年 商 自 陑 征 夏 邑 。 克 昆 吾 。 大 雷 雨 戰 于 鳴 條 。 夏 師 敗 績 桀 出 奔 三 朡 商 師 征 三 朡 。 戰 于 郕 獲 桀 于 焦 門 放 之 于 南 巢 。

#@

 殷 商 成 湯 

十 八 年 癸 亥 王 即 位 居 亳 。 始 屋 夏 社 。

十 九 年 大 旱 。 氏 羗 來 賓 。

二 十 年 大 旱 。 夏 桀 卒 于 亭 山 。 禁 弦 歌 舞 。

二 十 一 年 大 旱 。 鑄 金 幣 。

二 十 二 年 大 旱 。

二 十 三 年 大 旱 。

二 十 四 年 大 旱 。 王 禱 于 桑 林 雨 。

二 十 五 年 作 大 濩 樂 。 初 巡 狩 定 獻 令 。

二 十 七 年 遷 九 鼎 于 商 邑 。

二 十 九 年 陟 。

#@

 外 丙 

元 年 乙 亥 即 位 居 亳 命 卿 士 伊 尹 。

二 年 陟 。

#@

 仲 壬 

元 年 丁 丑 王 即 位 居 亳 命 卿 士 伊 尹 。

四 年 陟 。

#@

 太 甲 

元 年 辛 巳 王 即 位 居 亳 命 卿 士 伊 尹 。 伊 尹 放 太 甲 于 桐 乃 自 立 。

七 年 王 潛 出 自 桐 殺 伊 尹 。 天 大 霧 三 日 乃 立 其 子 伊 陟 伊 奮 命 復 其 父 之 田 宅 而 中 分 之 。

十 年 大 饗 于 太 廟 。 初 祀 方 明 。

十 二 年 陟 。

#@

 沃 丁 

元 年 癸 巳 王 即 位 居 亳 命 卿 士 咎 單 。

八 年 祠 保 衡 。

十 九 年 陟 。

#@

 小 庚 

元 年 壬 子 王 即 位 居 亳 。

五 年 陟 。

#@

 小 甲 

元 年 丁 巳 王 即 位 居 亳 。

十 七 年 陟 。

#@

 雍 己 

元 年 甲 戌 王 即 位 居 亳 。

十 二 年 陟 。

#@

 太 戊 

元 年 丙 戌 王 即 位 居 亳 命 卿 士 伊 陟 臣 扈 。

七 年 有 桑 穀 生 于 朝 。

十 一 年 命 巫 咸 禱 于 山 川 。

二 十 六 年 西 戎 來 賓 王 使 王 孟 聘 西 戎 。

三 十 一 年 命 費 侯 中 衍 為 車 正 。

三 十 五 年 作 寅 車 。

四 十 六 年 大 有 年 。

五 十 八 年 城 蒲 姑 。

六 十 一 年 東 九 夷 來 賓 。

七 十 五 年 陟 。

#@

 仲 丁 

元 年 辛 丑 王 即 位 自 亳 遷 于 囂 于 河 上 。

六 年 征 藍 夷 。

九 年 陟 。

#@

 外 壬 

元 年 庚 戌 王 即 位 居 囂 。 邳 人 姺 人 叛 。

十 年 陟 。

#@

 河 亶 甲 

元 年 庚 申 王 即 位 自 囂 遷 于 相 。

三 年 彭 伯 克 邳 。

四 年 征 藍 夷 。

五 年 侁 人 入 于 班 方 。 彭 伯 韋 伯 伐 班 方 侁 人 來 賓 。

九 年 陟 。

#@

 祖 乙 

元 年 己 巳 王 即 位 自 相 遷 于 耿 命 彭 伯 韋 伯 。

二 年 圮 于 耿 。 自 耿 遷 于 庇 。

三 年 命 卿 士 巫 賢 。

八 年 城 庇 。

十 五 年 命 邠 侯 高 圉 。

十 九 年 陟 。

#@

 祖 辛 

元 年 戊 子 王 即 位 居 庇 。

十 四 年 陟 。

#@

 開 甲 

元 年 壬 寅 王 即 位 居 庇 。

五 年 陟 。

#@

 祖 丁 

元 年 丁 未 王 即 位 居 庇 。

九 年 陟 。

#@

 南 庚 

元 年 丙 辰 王 即 位 居 庇 。

三 年 遷 于 奄 。

六 年 陟 。

#@

 陽 甲 

元 年 壬 戌 王 即 位 居 奄 。

三 年 西 征 丹 山 戎 。

四 年 陟 。

#@

 盤 庚 

元 年 丙 寅 王 即 位 居 奄 。

七 年 應 侯 來 朝 。

十 四 年 自 奄 遷 于 北 蒙 曰 殷 。

十 五 年 營 殷 邑 。

十 九 年 命 邠 侯 亞 圉 。

二 十 八 年 陟 。

#@

 小 辛 

元 年 甲 午 王 即 位 居 殷 。

三 年 陟 。

#@

 小 乙 

元 年 丁 酉 王 即 位 居 殷 。

六 年 命 世 子 武 丁 居 于 河 學 于 甘 盤 。

十 年 陟 。

#@

 武 丁 

元 年 丁 未 王 即 位 居 殷 命 卿 士 甘 盤 。

三 年 夢 求 傅 說 得 之 。

六 年 命 卿 士 傅 說 。 視 學 養 老 。

十 二 年 報 祀 上 甲 微 。

二 十 五 年 王 子 孝 己 卒 于 野 。

二 十 九 年 肜 祭 太 廟 有 雉 來 。

三 十 二 年 伐 鬼 方 。 次 于 荊 。

三 十 四 年 王 師 克 鬼 方 。 氐 羗 來 賓 。

四 十 三 年 王 師 滅 大 彭 。

五 十 年 征 豕 韋 克 之 。

五 十 九 年 陟 。

#@

 祖 庚 

元 年 丙 午 即 位 居 殷 作 高 宗 之 訓 。

十 一 年 陟 。

#@

 祖 甲 

元 年 丁 巳 王 即 位 居 殷 。

十 二 年 征 西 戎 。 冬 王 返 自 西 戎 。

十 三 年 西 戎 來 賓 。 命 邠 侯 組 紺 。

二 十 四 年 重 作 湯 刑 。

二 十 七 年 命 王 子 囂 王 子 良 。

三 十 三 年 陟 。

#@

 馮 辛 

元 年 庚 寅 王 即 位 居 殷 。

四 年 陟 。

#@

 庚 丁 

元 年 甲 午 王 即 位 居 殷 。

八 年 陟 。

#@

 武 乙 

元 年 壬 寅 王 即 位 居 殷 。 邠 遷 于 岐 周 。

三 年 自 殷 遷 于 河 北 。 命 周 公 亶 父 賜 以 岐 邑 。

十 五 年 自 河 北 遷 于 沫 。

二 十 一 年 周 公 亶 父 薨 。

二 十 四 年 周 師 伐 程 戰 于 畢 克 之 。

三 十 年 周 師 伐 義 渠 乃 獲 其 君 以 歸 。

三 十 四 年 周 公 季 歷 來 朝 王 賜 地 三 十 里 玉 十 瑴 馬 十 匹 。

三 十 五 年 周 公 季 歷 伐 西 落 鬼 戎 。 王 畋 于 河 渭 大 雷 震 死 。

#@

 文 丁 

元 年 丁 丑 王 即 位 居 殷 。

二 年 周 公 季 歷 伐 燕 京 之 戎 敗 績 。

三 年 洹 水 一 日 三 絕 。

四 年 周 公 季 歷 伐 余 無 之 戎 克 之 命 為 牧 師 。

五 年 周 作 程 邑 。

七 年 周 公 季 歷 伐 始 呼 之 戎 克 之 。

十 一 年 周 公 季 歷 伐 翳 徒 之 戎 獲 其 三 大 夫 來 獻 捷 。 王 殺 季 歷 。

十 二 年 有 鳳 集 於 岐 山 。

十 三 年 陟 。

#@

 帝 乙 

元 年 庚 寅 王 即 位 居 殷 。

三 年 王 命 南 仲 西 拒 昆 夷 城 朔 方 。 夏 六 月 周 地 震 。

九 年 陟 。

#@

 帝 辛 

元 年 己 亥 王 即 位 居 殷 。 命 九 侯 周 侯 邘 侯 。

三 年 有 雀 生 鸇 。

四 年 大 蒐 于 黎 。 作 炮 烙 之 刑 。

五 年 夏 築 南 單 之 臺 。 雨 土 于 亳 。

六 年 西 伯 初 禴 于 畢 。

九 年 王 師 伐 有 蘇 獲 妲 己 以 歸 。 作 瓊 室 立 玉 門 。

十 年 夏 六 月 王 畋 于 西 郊 。

十 七 年 西 伯 伐 翟 。 冬 王 遊 於 淇 。

二 十 一 年 春 正 月 諸 侯 朝 周 。 伯 夷 叔 齊 自 孤 竹 歸 于 周 。

二 十 二 年 冬 大 蒐 于 渭 。

二 十 三 年 囚 西 伯 于 羑 里 。

二 十 九 年 釋 西 伯 諸 侯 逆 西 伯 歸 于 程 。

三 十 年 春 三 月 西 伯 率 諸 侯 入 貢 。

三 十 一 年 西 伯 治 兵 于 畢 得 呂 尚 以 為 師 。

三 十 二 年 五 星 聚 于 房 。 有 赤 鳥 集 于 周 社 。 密 人 侵 阮 西 伯 帥 師 伐 密 。

三 十 三 年 密 人 降 于 周 師 遂 遷 于 程 。 王 錫 命 西 伯 得 專 征 伐 。

三 十 四 年 周 師 取 耆 及 邘 遂 伐 崇 崇 人 降 。 冬 十 二 月 昆 夷 侵 周 。

三 十 五 年 周 大 饑 。 西 伯 自 程 遷 于 豐 。

三 十 六 年 春 正 月 諸 侯 朝 于 周 遂 伐 昆 夷 。 西 伯 使 世 子 發 營 鎬 。

三 十 七 年 周 作 辟 雍 。

三 十 九 年 大 夫 辛 甲 出 奔 周 。

四 十 年 周 作 靈 臺 。 王 使 膠 鬲 求 玉 于 周 。

四 十 一 年 春 三 月 西 伯 昌 薨 。

四 十 二 年 西 伯 發 受 丹 書 于 呂 尚 。 有 女 子 化 為 丈 夫 。

四 十 三 年 春 大 閱 。 嶢 山 崩 。

四 十 四 年 西 伯 發 伐 黎 。

四 十 七 年 內 史 向 摯 出 奔 周 。

四 十 八 年 夷 羊 見 。 二 日 竝 出 。

五 十 一 年 冬 十 一 月 戊 子 周 師 渡 盟 津 而 還 。 王 囚 箕 子 殺 王 子 比 干 微 子 出 奔 。

五 十 二 年 庚 寅 周 始 伐 殷 。 秋 周 師 次 于 鮮 原 。 冬 十 有 二 月 周 師 有 事 于 上帝 。 庸 蜀 羗 髳 微 盧 彭 濮 從 周 師 伐 殷 。

#@

 周 武 王 

十 二 年 辛 卯 王 率 西 夷 諸 侯 伐 殷 敗 之 于 坶 野 。 王 親 禽 受 于 南 單 之 臺 遂 分 天 之 明 。 立 受 子 祿 父 是 為 武 庚 。 夏 四 月 王 歸 于 豐 饗 于 太 廟 。 命 監 殷 。 遂 狩 於 管 。 作 大 武 樂 。

十 三 年 巢 伯 來 賓 。 薦 殷 于 大 廟 。 遂 大 封 諸 侯 。 秋 大 有 年 。

十 四 年 王 有 疾 周 文 公 禱 于 壇 墠 作 金 縢 。

十 五 年 肅 慎 氏 來 賓 。 初 狩 方 岳 誥 于 沫 邑 。 冬 遷 九 鼎 于 洛 。

十 六 年 箕 子 來 朝 。 秋 王 師 滅 蒲 姑 。

十 七 年 命 王 世 子 誦 于 東 宮 。 冬 十 有 二 月 王 陟 年 五 十 四 。

#@

 成 王 

元 年 丁 酉 春 正 月 王 即 位 命 冢 宰 周 文 公 總 百 官 。 庚 午 周 公 誥 諸 侯 于 皇 門 。 夏 六 月 葬 武 王 于 畢 。 秋 王 加 元 服 。 武 庚 以 殷 叛 。 周 文 公 出 居 于 東 。

二 年 奄 人 徐 人 及 淮 夷 入 于 邶 以 叛 。 秋 大 雷 電 以 風 王 逆 周 文 公 于 郊 。 遂 伐 殷 。

三 年 王 師 滅 殷 殺 武 庚 祿 父 。 遷 殷 民 于 衛 。 遂 伐 奄 滅 蒲 姑 。

四 年 春 正 月 初 朝 于 廟 。 夏 四 月 初 嘗 麥 。 王 師 伐 淮 夷 遂 入 奄 。

五 年 春 正 月 王 在 奄 遷 其 君 于 蒲 姑 。 夏 五 月 王 至 自 奄 。 遷 殷 民 于 洛 邑 遂 營 成 周 。

六 年 大 蒐 于 岐 陽 。

七 年 周 公 復 政 于 王 。 春 二 月 王 如 豐 。 三 月 召 康 公 如 洛 度 邑 。 甲 子 周 文 公 誥 多 士 于 成 周 遂 城 東 都 。 王 如 東 都 諸 侯 來 朝 。 冬 王 歸 自 東 都 。 立 高 圉 廟 。

八 年 春 正 月 王 初 莅 阼 親 政 。 命 魯 侯 禽 父 齊 侯 伋 遷 庶 殷 于 魯 。 作 象 舞 。 冬 十 月 王 師 滅 唐 遷 其 民 于 杜 。

九 年 春 正 月 有 事 于 太 廟 初 用 勺 。 肅 慎 氏 來 朝 王 使 榮 伯 錫 肅 慎 氏 命 。

十 年 王 命 唐 叔 虞 為 侯 。 越 裳 氏 來 朝 。 周 文 公 出 居 于 豐 。

十 一 年 春 正 月 王 如 豐 。 唐 叔 獻 嘉 禾 王 命 唐 叔 歸 禾 于 周 文 公 。 王 命 周 平 公 治 東 都 。

十 二 年 王 帥 燕 師 城 韓 。 王 錫 韓 侯 命 。

十 三 年 王 師 會 齊 侯 魯 侯 伐 戎 。 夏 六 月 魯 大 禘 于 周 公 廟 。

十 四 年 秦 師 圍 曲 城 克 之 。 冬 洛 邑 告 成 。

十 八 年 春 正 月 王 如 洛 邑 定 鼎 。 鳳 凰 見 遂 有 事 于 河 。

十 九 年 王 巡 狩 侯 甸 方 岳 召 康 公 從 。 歸 于 宗 周 遂 正 百 官 。 黜 豐 侯 。

二 十 一 年 除 治 象 。 周 文 公 薨 于 豐 。

二 十 二 年 葬 周 文 公 于 畢 。

二 十 四 年 於 越 來 賓 。

二 十 五 年 王 大 會 諸 侯 于 東 都 四 夷 來 賓 。 冬 十 月 歸 自 東 都 有 事 于 太 廟 。

三 十 年 離 戎 來 賓 。

三 十 三 年 王 遊 于 卷 阿 召 康 公 從 。 歸 于 宗 周 。 命 王 世 子 釗 如 房 逆 女 房 伯 祈 歸 于 宗 周 。

三 十 四 年 雨 金 于 咸 陽 。

三 十 七 年 夏 四 月 乙 丑 王 陟 。

#@

 康 王 

元 年 甲 戌 春 正 月 王 即 位 命 冢 宰 召 康 公 總 百 官 。 諸 侯 朝 于 豐 宮 。

三 年 定 樂 歌 。 吉 禘 于 先 王 。 申 戒 農 官 告 于 廟 。

六 年 齊 太 公 薨 。

九 年 唐 遷 于 晉 作 宮 而 美 王 使 人 讓 之 。

十 二 年 夏 六 月 壬 申 王 如 豐 錫 畢 公 命 。 秋 毛 懿 公 薨 。

十 六 年 錫 齊 侯 伋 命 。 王 南 巡 狩 至 九 江 廬 山 。

十 九 年 魯 侯 禽 父 薨 。

二 十 一 年 魯 築 茅 闕 門 。

二 十 四 年 召 康 公 薨 。

二 十 六 年 秋 九 月 己 未 王 陟 。

#@

 昭 王 

元 年 庚 子 春 正 月 王 即 位 復 設 象 魏 。

六 年 王 錫 郇 伯 命 。 冬 十 二 月 桃 李 華 。

十 四 年 夏 四 月 恆 星 不 見 。 秋 七 月 魯 人 弒 其 君 宰 。

十 六 年 伐 楚 涉 漢 遇 大 兕 。

十 九 年 春 有 星 孛 于 紫 微 。 祭 公 辛 伯 從 王 伐 楚 。 天 大 曀 雉 兔 皆 震 喪 六 師 于 漢 。 王 陟 。

#@

 穆 王 

元 年 己 未 春 正 月 王 即 位 作 昭 宮 。 命 辛 伯 餘 靡 。 冬 十 月 築 祇 宮 于 南 鄭 。

六 年 春 徐 子 誕 來 朝 錫 命 為 伯 。

八 年 春 北 唐 來 賓 獻 一 驪 馬 是 生 騄 耳 。

九 年 築 春 宮 。

十 一 年 王 命 卿 士 祭 公 謀 父 。

十 二 年 毛 公 班 共 公 利 逄 公 固 帥 師 從 王 伐 犬 戎 。 冬 十 月 王 北 巡 狩 遂 征 犬 戎 。

十 三 年 春 祭 公 帥 師 從 王 西 征 次 于 陽 紆 。 秋 七 月 西 戎 來 賓 。 徐 戎 侵 洛 。 冬 十 月 造 父 御 王 入 于 宗 周 。

十 四 年 王 帥 楚 子 伐 徐 戎 克 之 。 夏 四 月 王 畋 于 軍 丘 。 五 月 作 范 宮 。 秋 九 月 翟 人 侵 畢 。 冬 蒐 于 萍 澤 。 作 虎 牢 。

十 五 年 春 正 月 留 昆 氏 來 賓 。 作 重 壁 臺 。 冬 王 觀 于 鹽 澤 。

十 六 年 霍 侯 舊 薨 。 王 命 造 父 封 于 趙 。

十 七 年 王 西 征 昆 侖 丘 見 西 王 母 。 其 年 西 王 母 來 朝 賓 于 昭 宮 。 秋 八 月 遷 戎 于 太 原 。

十 八 年 春 正 月 王 居 祇 宮 諸 侯 來 朝 。

二 十 一 年 祭 文 公 薨 。

二 十 四 年 王 命 左 史 戎 夫 作 記 。

三 十 五 年 荊 人 入 徐 毛 伯 遷 帥 師 敗 荊 人 于 泲 。

三 十 七 年 大 起 九 師 東 至 于 九 江 架 黿 鼉 以 為 梁 。 遂 伐 越 至 于 紆 。 荊 人 來 貢 。

三 十 九 年 王 會 諸 侯 于 塗 山 。

四 十 五 年 魯 侯 㵒 薨 。

五 十 一 年 作 呂 刑 。 命 甫 侯 于 豐 。

五 十 五 年 王 陟 于 祇 宮 。

#@

 共 王 

元 年 甲 寅 春 正 月 王 即 位 。

四 年 王 師 滅 密 。

九 年 春 正 月 丁 亥 王 使 內 史 良 錫 毛 伯 遷 命 。

十 二 年 王 陟 。

#@

 懿 王 

元 年 丙 寅 春 正 月 王 即 位 。 天 再 旦 于 鄭 。

七 年 西 戎 侵 鎬 。

十 三 年 翟 人 侵 岐 。

十 五 年 王 自 宗 周 遷 于 槐 里 。

十 七 年 魯 厲 公 擢 薨 。

二 十 一 年 虢 公 帥 師 北 伐 犬 戎 敗 逋 。

二 十 五 年 王 陟 。

#@

 孝 王 

元 年 辛 卯 春 正 月 王 即 位 。 命 申 侯 伐 西 戎 。

五 年 西 戎 來 獻 馬 。

七 年 冬 大 雨 電 江 漢 水 。

八 年 初 牧 于 汧 渭 。

九 年 王 陟 。

#@

 夷 王 

元 年 庚 子 春 正 月 王 即 位 。

二 年 蜀 人 呂 人 來 獻 瓊 玉 賓 于 河 用 介 珪 。

三 年 王 致 諸 侯 烹 齊 哀 公 于 鼎 。

六 年 王 獵 于 社 林 獲 犀 牛 一 以 歸 。

七 年 虢 公 帥 師 伐 太 原 之 戎 至 于 俞 泉 獲 馬 千 匹 。 冬 雨 雹 大 如 礪 。 楚 子 熊 渠 代 庸 至 于 鄂 。

八 年 王 有 疾 諸 侯 祈 于 山 川 。 王 陟 。

#@

 厲 王 

元 年 戊 申 春 正 月 王 即 位 作 夷 宮 。 命 卿 士 榮 夷 公 落 。 楚 人 來 獻 龜 貝 。

三 年 淮 夷 侵 洛 王 命 虢 公 長 父 伐 之 不 克 。 齊 獻 公 山 薨 。

六 年 楚 子 延 卒 。

八 年 初 監 謗 。 苪 伯 良 夫 戒 百 官 于 朝 。

十 一 年 西 戎 入 于 犬 丘 。

十 二 年 王 亡 奔 彘 。 國 人 圍 王 宮 執 召 穆 公 之 子 殺 之 。

十 三 年 王 在 彘 共 伯 和 攝 行 天子 事 。

十 四 年 玁 狁 侵 宗 周 西 鄙 。 召 穆 公 帥 師 追 荊 蠻 至 于 洛 。

十 六 年 蔡 武 侯 薨 。 楚 子 勇 卒 。

十 九 年 曹 夷 伯 薨 。

二 十 二 年 大 旱 。 陳 幽 公 薨 。

二 十 三 年 大 旱 。 宋 僖 公 薨 。

二 十 四 年 大 旱 。 杞 武 公 薨 。

二 十 五 年 大 旱 。 楚 子 嚴 卒 。

二 十 六 年 大 旱 王 陟 于 彘 。 周 定 公 召 穆 公 立 太 子 靖 為 王 。 共 伯 和 歸 其 國 遂 大 雨 。

#@

 宣 王 

元 年 甲 戍 春 正 月 王 即 位 周 定 公 召 穆 公 輔 政 。 復 田 賦 。 作 戎 車 。 燕 惠 侯 薨 。

二 年 錫 大 師 皇 父 司 馬 休 父 命 。 魯 慎 公 薨 。 曹 公 子 蘇 弒 其 君 幽 伯 疆 。

三 年 王 命 大 夫 仲 伐 西 戎 。 齊 武 公 壽 薨 。

四 年 王 命 蹶 父 如 韓 韓 侯 來 朝 。

五 年 夏 六 月 尹 吉 甫 帥 師 伐 玁 狁 至 于 太 原 。 秋 八 月 方 叔 帥 師 伐 荊 蠻 。

六 年 召 穆 公 帥 師 伐 淮 夷 。 王 帥 師 伐 徐 戎 皇 父 休 父 從 王 伐 徐 戎 次 于 淮 。 王 歸 自 伐 徐 。 錫 召 穆 公 命 。 西 戎 殺 秦 仲 。 楚 子 霜 卒 。

七 年 王 錫 申 伯 命 。 王 命 樊 侯 仲 山 甫 城 齊 。

八 年 初 考 室 。 魯 武 公 來 朝 錫 魯 世 子 戲 命 。

九 年 王 會 諸 侯 于 東 都 遂 守 于 甫 。

十 二 年 魯 武 公 薨 。 齊 人 弒 其 君 厲 公 無 忌 立 公 子 赤 。

十 五 年 衛 釐 侯 薨 。 王 錫 虢 文 公 命 。

十 六 年 晉 遷 于 絳 。

十 八 年 蔡 夷 侯 薨 。

二 十 一 年 魯 公 子 伯 御 弒 其 君 懿 公 戲 。

二 十 二 年 王 錫 王 子 多 父 命 居 洛 。

二 十 四 年 齊 文 公 赤 薨 。

二 十 五 年 大 旱 王 禱 于 郊 廟 遂 雨 。

二 十 七 年 宋 惠 公 覸 薨 。

二 十 八 年 楚 子 狥 卒 。

二 十 九 年 初 不 藉 千 畝 。

三 十 年 有 兔 舞 于 鎬 京 。

三 十 二 年 王 師 伐 魯 殺 伯 御 。 命 孝 公 稱 于 夷 宮 。 陳 僖 公 孝 薨 。 有 馬 化 為 人 。

三 十 三 年 齊 成 公 薨 。 王 師 伐 太 原 之 戎 不 克 。

三 十 七 年 有 馬 化 為 狐 。 燕 僖 侯 卒 。 楚 子 鄂 卒 。

三 十 八 年 王 師 及 晉 穆 侯 伐 條 戎 奔 戎 王 師 敗 逋 。

三 十 九 年 王 師 伐 姜 戎 戰 于 千 畝 王 師 敗 逋 。

四 十 年 料 民 于 太 原 。 戎 人 滅 姜 邑 。 晉 人 敗 北 戎 于 汾 隰 。

四 十 一 年 王 師 敗 于 申 。

四 十 三 年 王 殺 大 夫 杜 伯 。 其 子 隰 叔 出 奔 晉 。 晉 穆 侯 費 生 薨 弟 殤 叔 自 立 世 子 仇 出 奔 。

四 十 四 年 。

四 十 六 年 王 陟 。

#@

 幽 王 

元 年 庚 申 春 正 月 王 即 位 。 晉 世 子 仇 歸 于 晉 殺 殤 叔 晉 人 立 仇 是 為 文 侯 。 王 錫 太 師 尹 氏 皇 父 命 。

二 年 。 涇 渭 洛 竭 。 岐 山 崩 。 初 增 賦 。 晉 文 侯 同 王 子 多 父 伐 鄫 克 之 。 乃 居 鄭 父 之 丘 是 為 鄭 桓 公 。

三 年 王 嬖 褒 姒 。 冬 大 震 電 。

四 年 秦 人 伐 西 戎 。 夏 六 月 隕 霜 。 陳 夷 公 薨 。

五 年 王 世 子 宜 臼 出 奔 申 。 皇 父 作 都 于 向 。

六 年 王 命 伯 士 帥 師 伐 六 濟 之 戎 王 師 敗 逋 。 西 戎 滅 蓋 。 冬 十 月 辛 卯 朔 日 有 食 之 。

七 年 虢 人 滅 焦 。

八 年 王 錫 司 徒 鄭 伯 多 父 命 。 王 立 褒 姒 之 子 曰 伯 服 為 太 子 。

九 年 申 侯 聘 西 戎 及 鄫 。

十 年 春 王 及 諸 侯 盟 于 太 室 。 秋 九 月 桃 杏 實 。 王 師 伐 申 。

十 一 年 春 正 月 日 暈 。 申 人 鄫 人 及 犬 戎 入 宗 周 弒 王 及 鄭 桓 公 。 犬 戎 殺 王 子 伯 服 。 執 褒 姒 以 歸 。 申 侯 魯 侯 許 男 鄭 子 立 宜 臼 于 申 虢 公 翰 立 王 子 余 臣 于 攜 。

#@

 平 王 

元 年 辛 未 王 東 徙 洛 邑 。 錫 文 侯 命 。 晉 侯 會 衛 侯 鄭 伯 秦 伯 以 師 從 王 入 于 成 周 。

二 年 秦 作 西 畤 。 魯 孝 公 薨 。 賜 秦 晉 以 邠 岐 之 田 。

三 年 齊 人 滅 祝 。 王 錫 司 徒 鄭 伯 命 。

四 年 燕 傾 侯 卒 。 鄭 人 滅 虢 。

五 年 秦 襄 公 帥 師 伐 戎 卒 于 師 。 宋 戴 公 薨 。

六 年 燕 哀 侯 卒 。 鄭 遷 於 溱 洧 。

七 年 楚 子 儀 卒 。

八 年 鄭 殺 其 大 夫 關 其 思 。

十 年 秦 還 于 汧 渭 。

十 三 年 魏 武 公 薨 。

十 四 年 晉 人 滅 韓 。

十 八 年 秦 文 公 大 敗 戎 師 于 岐 來 歸 岐 東 之 田 。

二 十 一 年 晉 文 侯 殺 王 子 余 臣 于 攜 。

二 十 三 年 宋 武 公 卒 。

二 十 四 年 秦 作 陳 寶 祠 。

二 十 五 年 晉 文 侯 薨 。 秦 初 用 族 刑 。

二 十 六 年 晉 封 其 弟 成 師 于 曲 沃 。

三 十 二 年 晉 潘 父 弒 其 君 昭 侯 納 成 師 不 克 。 立 昭 侯 之 子 孝 侯 晉 人 殺 潘 父 。

三 十 三 年 楚 人 侵 申 。

三 十 六 年 衛 莊 公 卒 。 王 人 戍 申 。

四 十 年 齊 莊 公 卒 。 晉 曲 沃 桓 叔 成 師 卒 子 鱓 立 是 為 莊 伯 。

四 十 一 年 春 大 雨 雪 。

四 十 二 年 狄 人 伐 翼 至 于 晉 郊 。 宋 襄 公 薨 。 魯 惠 公 使 宰 讓 請 郊 廟 之 禮 王 使 史 角 如 魯 諭 止 之 。

四 十 七 年 晉 曲 沃 莊 伯 入 翼 弒 孝 侯 晉 人 逐 之 立 孝 侯 子 郤 是 為 鄂 侯 。

四 十 八 年 無 雲 而 雷 。 魯 惠 公 卒 。

四 十 九 年 魯 隱 公 及 邾 莊 公 盟 于 姑 蔑 。

五 十 一 年 春 二 月 乙 巳 日 有 食 之 。 三 月 庚 戌 王 陟 。

#@

 桓 王 

元 年 壬 戌 十 月 莊 伯 以 曲 沃 叛 伐 翼 公 子 萬 救 翼 荀 叔 軫 追 之 至 于 家 谷 。 翼 侯 焚 曲 沃 之 禾 而 還 。 翼 侯 伐 曲 沃 大 捷 武 公 請 成 于 翼 至 相 而 還 。

二 年 王 使 虢 公 伐 晉 之 曲 沃 。 晉 鄂 侯 卒 曲 沃 莊 伯 復 攻 晉 立 鄂 侯 子 光 是 為 哀 侯 。 公 子 萬 救 翼 荀 叔 軫 追 之 至 于 家 谷 。

三 年 甲 子 。

四 年 曲 沃 莊 伯 卒 子 稱 立 是 為 武 公 尚 一 軍 。

五 年 芮 人 乘 京 。 荀 人 董 伯 皆 叛 曲 沃 。

十 一 年 曲 沃 獲 晉 哀 侯 。 晉 人 立 哀 侯 子 為 小 子 侯 。 芮 伯 萬 出 奔 魏 。

十 二 年 王 師 秦 師 圍 魏 取 芮 伯 萬 而 東 之 。

十 三 年 冬 曲 沃 伯 誘 晉 小 子 侯 殺 之 。 晉 曲 沃 滅 荀 以 其 地 賜 大 夫 原 氏 黯 是 為 荀 叔 。 戎 人 逆 芮 伯 萬 于 郊 。

十 四 年 王 命 虢 仲 伐 曲 沃 立 晉 哀 侯 弟 緡 于 翼 為 晉 侯 。

十 五 年 。

十 六 年 春 滅 翼 。

十 九 年 鄭 莊 公 卒 。

二 十 三 年 三 月 乙 未 王 陟 。

#@

 莊 王 

元 年 乙 酉 曲 沃 尚 一 軍 異 於 晉 。

六 年 五 月 葬 桓 王 。

十 五 年 王 陟 。

#@

 釐 王 

元 年 庚 子 春 齊 桓 公 會 諸 侯 于 北 杏 以 平 宋 亂 。

三 年 曲 沃 武 公 滅 晉 侯 緡 以 寶 獻 王 王 命 武 公 以 一 軍 為 晉 侯 。

四 年 晉 猶 不 與 齊 桓 公 之 盟 。

五 年 晉 武 公 卒 子 詭 諸 立 為 獻 公 。 王 陟 。

#@

 惠 王 

元 年 晉 獻 公 朝 王 如 成 周 。 周 陽 白 兔 舞 于 市 。

二 年 王 子 頹 亂 。 王 居 于 鄭 鄭 人 入 王 府 多 取 玉 。 玉 化 為 蜮 射 人 。

九 年 晉 城 絳 。

十 六 年 晉 獻 公 作 二 軍 滅 耿 以 賜 大 夫 趙 夙 滅 魏 以 賜 大 夫 畢 萬 。

十 七 年 衛 懿 公 及 赤 狄 戰 于 泂 澤 。

十 九 年 晉 獻 公 會 虞 師 伐 虢 滅 下 陽 虢 公 醜 奔 衛 。 公 命 瑕 父 呂 甥 邑 于 國 都 。

二 十 五 年 春 正 月 狄 人 伐 晉 。 王 陟 。

#@

 襄 王 

元 年 庚 午 晉 獻 公 卒 立 奚 齊 里 克 殺 之 及 卓 子 立 夷 吾 。

二 年 晉 殺 里 克 。

三 年 雨 金 于 晉 。

七 年 秦 伯 涉 河 伐 晉 。

十 五 年 晉 惠 公 卒 子 懷 公 圉 立 。 秦 穆 公 帥 師 送 公 子 重 耳 圍 令 狐 桑 泉 臼 衰 皆 降 為 秦 師 。 狐 毛 與 先 軫 禦 秦 至 于 廬 柳 乃 謂 秦 穆 公 使 公 子 縶 來 與 師 言 次 子 郇 盟 于 軍 。 公 子 重 耳 涉 自 河 曲 。

十 六 年 晉 殺 子 圉 。

十 七 年 晉 城 荀 。

二 十 年 周 襄 王 會 諸 侯 于 河 陽 。

二 十 二 年 齊 師 逐 鄭 太 子 齒 奔 城 張 南 鄭 。

二 十 四 年 晉 文 公 卒 。

二 十 五 年 。

三 十 年 洛 絕 于 向 。

三 十 一 年 晉 襄 公 卒 。

三 十 二 年 。

三 十 三 年 王 陟 。

#@

 頃 王 

元 年 癸 卯 。

六 年 彗 星 入 北 斗 。 王 陟 。

#@

 匡 王 

元 年 己 酉 。

六 年 王 陟 。 晉 靈 公 為 趙 穿 所 殺 趙 盾 使 穿 迎 公 子 黑 臀 于 周 立 之 。

#@

 定 王 

元 年 乙 卯 。

六 年 晉 成 公 與 狄 伐 秦 獲 秦 諜 殺 之 絳 市 六 日 而 蘇 。

七 年 晉 成 公 卒 于 扈 。

八 年 。

十 八 年 齊 國 佐 來 獻 玉 磬 紀 公 之 甗 。

二 十 一 年 王 陟 。

#@

 簡 王 

元 年 丙 子 。

五 年 晉 景 公 卒 。

六 年 。

十 三 年 晉 厲 公 卒 。 楚 共 王 會 宋 平 公 于 湖 陽 。

十 四 年 王 陟 。

#@

 靈 王 

元 年 庚 寅 。

十 四 年 晉 悼 公 卒 。

十 五 年 。

二 十 七 年 王 陟 。

#@

 景 王 

元 年 丁 巳 。

十 三 年 春 有 星 出 婺 女 。 十 月 晉 平 公 卒 。

十 四 年 河 水 赤 于 龍 門 三 里 。

十 九 年 晉 昭 公 卒 。 冬 十 二 月 桃 杏 花 。

二 十 年 。

二 十 五 年 晉 頃 公 平 王 室 亂 立 敬 王 。

#@

 敬 王 

元 年 壬 午 。

八 年 晉 頃 公 卒 。

九 年 。

十 四 年 漢 不 見 于 天 。

二 十 六 年 晉 青 虹 見 。

二 十 八 年 洛 絕 于 周 。

二 十 六 年 淇 絕 于 舊 衛 。

三 十 九 年 晉 城 頓 丘 。

四 十 三 年 宋 殺 其 大 夫 皇 瑗 于 丹 水 之 上 。 丹 水 壅 不 流 。

四 十 四 年 王 陟 。

#@

 元 王 

元 年 丙 寅 晉 定 公 卒 。

二 年 。

四 年 於 越 滅 吳 。

六 年 晉 澮 絕 于 梁 。 丹 水 三 日 絕 不 流 。

七 年 齊 人 鄭 人 伐 衛 。 王 陟 。

#@

 貞 定 王 

元 年 癸 酉 於 越 徙 都 瑯 琊 。

四 年 十 一 月 於 越 子 勾 踐 卒 是 為 菼 執 次 鹿 郢 立 。

六 年 晉 河 絕 于 扈 。

七 年 晉 荀 瑤 城 南 梁 。

十 年 於 越 子 鹿 郢 卒 不 壽 立 。

十 一 年 晉 □ □ 出 奔 齊 。

十 二 年 河 水 赤 三 日 。 荀 瑤 伐 中 山 取 窮 魚 之 丘 。

十 三 年 晉 韓 龐 取 秦 武 城 。

十 六 年 。

十 七 年 晉 出 公 薨 乃 立 昭 公 之 孫 是 為 敬 公 。

十 八 年 。

二 十 年 於 越 子 不 壽 見 殺 是 為 盲 姑 次 朱 勾 立 。

二 十 二 年 楚 滅 蔡 。

二 十 四 年 楚 滅 杞 。

二 十 八 年 王 陟 。

#@

 考 王 

元 年 魏 文 侯 立 。

十 年 楚 滅 莒 。

十 一 年 晉 敬 公 卒 。

十 二 年 魯 悼 公 卒 。

十 四 年 魯 季 孫 會 晉 幽 公 于 楚 丘 。

十 五 年 王 陟 。

#@

 威 烈 王 

元 年 丙 辰 。

三 年 晉 大 旱 地 生 鹽 。

五 年 晉 丹 水 出 反 潔 。

六 年 晉 大 夫 秦 嬴 賊 幽 公 於 高 寢 之 上 魏 文 侯 立 幽 公 子 止 。

七 年 趙 獻 子 城 泫 氏 。 韓 武 子 都 平 陽 。

八 年 趙 城 平 邑 。

九 年 楚 人 伐 我 南 鄙 至 于 上 洛 。

十 一 年 田 公 子 居 思 伐 邯 鄲 圖 平 邑 。 於 越 滅 滕 。

十 二 年 於 越 子 朱 勾 伐 郯 以 郯 子 鴣 歸 。

十 四 年 於 越 子 朱 勾 卒 子 翳 立 。

十 六 年 齊 田 盻 及 邯 鄲 韓 舉 戰 于 平 邑 邯 鄲 之 師 敗 逋 遂 獲 韓 舉 平 邑 新 城 。

十 七 年 魏 文 侯 伐 秦 至 鄭 還 築 汾 陰 郃 陽 。 田 悼 子 卒 田 布 殺 其 大 夫 公 孫 孫 公 孫 孫 以 廩 丘 叛 于 趙 。 田 布 圍 廩 丘 翟 角 趙 孔 屑 韓 氏 救 廩 丘 及 田 布 戰 于 龍 澤 田 師 敗 逋 。

十 八 年 王 命 韓 景 子 趙 烈 子 及 我 師 伐 齊 入 長 垣 。

二 十 三 年 王 命 晉 卿 魏 氏 趙 氏 韓 氏 為 諸 侯 。

二 十 四 年 王 陟 。

#@

 安 王 

元 年 庚 辰 。

九 年 晉 烈 公 卒 子 桓 公 立 。

十 年 己 丑 。

十 五 年 魏 文 侯 卒 。 大 風 晝 昏 。 晉 太 子 喜 出 奔 。

十 六 年 封 公 子 緩 。

二 十 一 年 韓 滅 鄭 哀 侯 入 于 鄭 。

二 十 三 年 於 越 遷 于 吳 。

二 十 六 年 王 陟 。 魏 城 洛 陽 及 安 邑 王 垣 。 七 月 於 越 太 子 諸 咎 弒 其 君 翳 。 十 月 越 人 殺 諸 咎 越 滑 吳 人 立 孚 錯 枝 為 君 。

#@

 烈 王 

元 年 丙 午 魏 公 子 緩 如 邯 鄲 以 作 難 。 於 越 大 夫 寺 區 定 越 亂 立 初 無 余 是 為 莽 安 。

二 年 秦 胡 蘇 帥 師 伐 韓 韓 將 韓 襄 敗 胡 蘇 于 酸 水 。 魏 觴 諸 侯 于 范 臺 。 晉 桓 公 邑 哀 侯 于 鄭 韓 山 堅 賊 其 君 哀 侯 。

六 年 韓 共 侯 趙 成 侯 遷 晉 桓 公 于 屯 留 。 趙 成 侯 偃 韓 懿 侯 若 伐 我 葵 。

七 年 王 陟 。 我 師 伐 趙 圍 蜀 陽 。 齊 田 壽 帥 師 伐 我 圍 觀 觀 降 。 魏 大 夫 王 錯 出 奔 韓 。

#@

 顯 王 

元 年 癸 丑 鄭 城 邢 丘 。 秦 子 向 命 為 藍 君 。

二 年 河 水 赤 于 龍 門 三 日 。

三 年 公 子 景 賈 帥 師 伐 鄭 韓 明 戰 于 韓 我 師 敗 逋 。

四 年 夏 四 月 甲 寅 徙 邦 于 大 梁 。 王 發 逄 忌 之 藪 以 賜 民 。 於 越 寺 區 弟 思 弒 其 君 莽 安 次 無 顓 立 。

五 年 雨 碧 于 郢 。 地 忽 長 十 丈 有 餘 高 尺 半 。

六 年 我 師 伐 邯 鄲 取 列 人 我 師 伐 邯 鄲 取 肥 。 雨 黍 于 齊 。

七 年 我 與 邯 鄲 榆 次 陽 邑 。 王 會 鄭 釐 侯 于 巫 沙 。

八 年 入 河 水 于 圃 田 又 為 太 溝 而 引 圃 水 。 瑕 陽 人 自 秦 導 岷 山 青 衣 水 來 歸 。

九 年 秦 師 伐 鄭 次 于 懷 城 殷 。

十 年 楚 師 出 河 水 以 水 長 垣 之 外 。 龍 賈 帥 師 築 長 城 于 西 邊 。 鄭 取 屯 留 尚 子 。

十 一 年 鄭 釐 侯 使 許 息 來 致 地 平 丘 戶 牗 首 垣 諸 邑 及 鄭 馳 地 。 我 取 枳 道 與 鄭 鹿 。 王 及 鄭 釐 侯 盟 于 巫 沙 以 釋 它 陽 之 圍 歸 釐 于 鄭 。

十 二 年 魯 恭 侯 宋 桓 侯 衛 成 侯 鄭 釐 侯 來 朝 。 於 越 子 無 顓 卒 是 為 菼 蠋 卯 次 無 疆 立 。

十 三 年 邯 鄲 成 侯 會 燕 成 侯 于 安 邑 。

十 四 年 秦 公 孫 壯 伐 鄭 圍 焦 城 不 克 。 秦 公 孫 壯 帥 師 城 上 枳 安 陵 山 民 。 邯 鄲 伐 衛 取 漆 富 兵 城 之 。 齊 師 及 燕 戰 于 泃 水 齊 師 遁 。

十 五 年 齊 田 期 伐 我 東 鄙 戰 于 桂 陽 我 師 敗 逋 。 東 周 與 鄭 高 都 。 鄭 釐 侯 來 朝 中 陽 。 宋 景 鼓 衛 公 孫 倉 會 師 圍 我 襄 陵 。

十 六 年 王 以 韓 師 諸 侯 師 縣 于 襄 陵 。 齊 侯 使 楚 景 舍 來 求 成 。 邯 鄲 之 師 敗 我 師 于 桂 陵 。

十 七 年 燕 伐 趙 圍 濁 鹿 。 趙 靈 王 及 代 人 救 濁 鹿 敗 燕 師 于 勺 。 晉 取 玄 武 濩 澤 。

十 八 年 齊 築 房 以 為 長 城 。

十 九 年 王 如 衛 命 公 子 南 為 侯 。

二 十 年 。

二 十 一 年 魏 殷 臣 趙 公 孫 裒 伐 燕 還 取 夏 屋 城 曲 逆 。

二 十 二 年 壬 寅 孫 何 侵 楚 人 三 戶 乳 。 楚 伐 徐 州 。

二 十 三 年 魏 章 帥 師 及 鄭 師 伐 楚 取 上 蔡 。 孫 何 取 㶏 陽 。 秦 孝 公 會 諸 侯 于 逄 澤 。 絳 中 地 坼 西 絕 于 汾 。

二 十 四 年 魏 敗 韓 馬 陵 。

二 十 五 年 。

二 十 六 年 穰 疪 帥 師 及 鄭 孔 夜 戰 于 梁 赫 鄭 師 敗 逋 。 與 齊 田 盻 戰 于 馬 陵 。

二 十 七 年 五 月 齊 田 盻 及 宋 人 伐 我 東 鄙 圍 平 陽 。 九 月 秦 衛 鞅 伐 我 西 鄙 。 十 月 邯 鄲 伐 我 北 鄙 。 王 攻 衛 鞅 我 師 敗 逋 。

二 十 八 年 城 濟 陽 。 秦 封 衛 鞅 于 鄔 改 名 曰 尚 。

二 十 九 年 邳 遷 于 薛 。 三 月 為 大 溝 于 北 郛 以 行 圃 田 之 水 。

三 十 年 。

三 十 一 年 秦 蘇 胡 帥 師 伐 鄭 韓 襄 敗 秦 蘇 胡 于 酸 水 。

三 十 二 年 。

三 十 三 年 鄭 威 侯 與 邯 鄲 圍 襄 陵 。

三 十 四 年 魏 惠 成 王 三 十 六 年 改 元 稱 一 年 。 王 與 諸 侯 會 于 徐 州 。 於 越 子 無 疆 伐 楚 。

三 十 五 年 楚 吾 得 帥 師 及 秦 伐 鄭 圍 綸 氏 。

三 十 六 年 楚 圍 齊 於 徐 州 遂 伐 於 越 殺 無 疆 。

三 十 七 年 。

三 十 八 年 龍 賈 及 秦 師 戰 于 雕 陰 我 師 敗 逋 。 王 會 鄭 威 侯 于 巫 沙 。

三 十 九 年 秦 取 我 汾 陰 皮 氏 。

四 十 年 。

四 十 一 年 秦 歸 我 焦 曲 沃 。

四 十 二 年 九 鼎 淪 泗 沒 于 淵 。

四 十 三 年 。

四 十 四 年 。

四 十 五 年 楚 敗 我 襄 陵 。

四 十 六 年 。

四 十 七 年 。

四 十 八 年 王 陟 。

#@

 慎 靚 王 

元 年 辛 丑 秦 取 我 曲 沃 平 周 。

二 年 魏 惠 成 王 薨 。

三 年 今 王 元 年 。

四 年 。

五 年 。

六 年 鄭 侯 使 韓 辰 歸 晉 陽 及 向 。 二 月 城 陽 向 更 名 陽 為 河 雍 向 為 高 平 。

#@

 隱 王 

元 年 丁 未 。 十 月 鄭 宣 王 來 朝 。 燕 子 之 殺 公 子 平 不 克 。 齊 師 殺 子 之 醢 其 身 。

二 年 齊 地 景 長 長 丈 餘 高 一 尺 。 魏 以 張 儀 為 相 。

三 年 韓 明 帥 師 伐 襄 丘 。 秦 王 來 見 于 蒲 坂 關 。 四 月 越 王 使 公 師 隅 來 獻 舟 三 百 箭 五 百 萬 及 犀 角 象 齒 。 五 月 張 儀 卒 。

四 月 翟 章 伐 衛 。 魏 敗 趙 將 韓 舉 。

五 年 洛 入 成 周 山 水 大 出 。

六 年 十 月 大 霖 雨 疾 風 河 水 酸 棗 。 楚 庶 章 帥 師 來 會 我 次 于 襄 丘 。

七 年 翟 章 救 鄭 次 于 南 屈 。

八 年 秦 公 孫 爰 帥 師 伐 我 皮 氏 翟 章 帥 師 救 皮 氏 圍 疾 西 風 。

九 年 城 皮 氏 。

十 年 。

十 一 年 。

十 二 年 秦 拔 我 蒲 坂 晉 陽 封 谷 。

十 三 年 邯 鄲 命 吏 大 夫 奴 遷 于 九 原 將 軍 大 夫 適 子 代 史 皆 貂 服 。

十 四 年 。

十 五 年 薛 侯 來 會 王 于 釜 丘 。 楚 入 雍 氏 楚 人 敗 。

十 六 年 王 與 齊 王 會 于 韓 。 今 王 終 二 十 年 。

