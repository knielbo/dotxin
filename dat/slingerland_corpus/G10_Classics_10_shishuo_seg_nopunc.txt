 周 南 

 關 雎 文 王 之 妃 太 姒 思 得 淑 女 以 充 嬪 御 之 職 而 供 祭 祀 賓 客 之 事 故 作 是 詩 。 首 章 於 六 義 中 為 先 比 而 後 賦 也 以 下 二 章 皆 賦 其 事 而 寓 比 興 之 意 。

 葛 覃 此 亦 大 姒 所 自 作 賦 也 。

 桃 夭 周 人 美 后 妃 終 始 婦 道 之 詩 皆 比 而 後 賦 也 。

 螽 斯 美 周 室 多 男 之 詩 興 也 。

 麟 止 文 王 之 子 多 仁 賢 美 之 皆 比 中 有 賦 也 。

 卷 耳 文 王 遣 使 求 賢 而 勞 之 以 詩 首 章 先 比 而 後 賦 也 後 三 章 皆 賦 也 。

 兔 罝 文 王 聞 大 顛 閎 夭 散 宜 生 皆 賢 人 而 舉 之 國 史 詠 其 事 而 美 之 皆 比 而 後 賦 也 。

 樛 木 諸 侯 慕 文 王 之 德 而 歸 心 焉 故 作 此 詩 皆 比 而 後 賦 也 。

 汝 墳 商 人 苦 紂 之 虐 歸 心 文 王 而 作 是 詩 首 二 章 賦 也 末 章 興 也 。

 漢 廣 文 王 化 行 江 漢 而 男 女 知 禮 國 史 美 之 而 作 是 詩 皆 比 中 有 賦 也 。

 芣 苢 童 兒 鬭 艸 嬉 戲 歌 謠 之 詞 賦 也 。

#@

 召 南 

 鵲 巢 諸 侯 嫁 女 其 民 觀 焉 即 其 事 而 賦 之 也 。

 采 蘩 美 夫 人 親 蠶 之 詩 賦 也 。

 江 有 汜 諸 侯 之 媵 始 不 容 於 嫡 終 而 進 之 故 作 是 詩 興 也 。

 羔 羊 美 大 夫 之 詩 賦 也 。

 采 蘋 內 子 敬 祀 詩 人 賦 之 。

 殷 其 靁 武 王 克 商 諸 侯 受 命 于 周 廟 出 就 終 南 之 館 故 作 此 詩 皆 比 而 後 賦 也 。

 艸 蟲 南 國 大 夫 夏 聘 于 周 次 于 終 南 睹 王 室 之 多 賢 相 率 以 歸 心 焉 賦 也 。

 小 星 小 臣 奉 使 行 役 之 詩 賦 也 。

 鄒 虞 美 虞 人 之 詩 賦 也 。

 摽 有 梅 女 父 擇 壻 之 詩 興 也 。

 野 麋 昏 婣 惡 無 禮 之 詩 賦 也 。

 行 露 強 委 禽 而 不 受 至 於 興 訟 大 夫 以 禮 斷 之 而 國 史 美 之 一 章 比 也 二 章 三 章 皆 興 也 。

 甘 棠 燕 人 追 美 召 公 之 詩 賦 也 。

#@

 魯 

 鴟 鴞 管 尗 及 其 群 弟 流 言 于 國 周 公 避 居 于 魯 殷 王 祿 父 遂 與 十 七 國 作 亂 。 周 公 憂 之 作 此 詩 以 貽 成 王 欲 王 省 悟 以 備 殷 全 篇 以 鳥 之 育 子 成 巢 者 比 先 王 之 創 業 而 代 之 為 言 也 。

 東 山 周 公 伐 武 庚 既 克 而 歸 勞 其 從 行 之 士 故 作 此 詩 皆 賦 中 有 興 焉 。

 狼 跋 周 公 居 于 魯 魯 人 睹 其 德 容 而 作 是 詩 先 比 而 後 賦 也 。

 伐 柯 管 尗 以 殷 圍 衛 大 夫 議 迎 周 公 乃 作 此 詩 一 章 全 比 也 二 章 比 而 賦 也 。

 九 罭 周 公 歸 于 周 魯 人 欲 留 之 不 可 得 作 是 詩 興 也 。

 破 斧 周 公 至 自 征 殷 四 國 美 之 賦 也 。

僖 公 城 楚 丘 以 備 戎 太 史 克 美 之 賦 也 。

 駉 史 克 美 僖 公 考 牧 之 詩 賦 也 。

 泮 宮 僖 公 作 泮 宮 而 落 其 成 太 史 克 頌 禱 之 調 前 三 章 皆 賦 其 事 以 起 興 也 下 四 章 皆 賦 也 。

 有 駜 燕 飲 而 頌 禱 之 詞 興 也 。

 閟 宮 魯 僖 公 新 作 后 稷 文 王 之 廟 于 太 廟 世 室 及 孝 惠 桓 莊 四 親 廟 之 上 而 史 克 作 詩 以 頌 之 非 孔 子 所 錄 也 十 一 章 皆 賦 也 。

#@

 邶 

 柏 舟 康 尗 因 管 尗 欲 害 周 公 挾 武 庚 以 叛 憂 之 而 作 一 章 興 也 下 四 章 皆 賦 也 。

 雄 雉 邶 之 臣 諫 管 尗 而 作 此 一 章 二 章 皆 興 也 三 章 四 章 皆 賦 也 。

 匏 有 苦 葉 邶 人 刺 管 尗 之 詩 一 章 比 也 二 章 興 而 比 也 三 章 四 章 全 比 也 。

 北 門 邶 之 仕 者 處 危 國 事 亂 君 因 征 役 而 出 門 賦 之 以 自 嘆 也 。

 東 兮 伶 官 心 乎 王 室 而 自 傷 之 詩 前 三 章 賦 也 末 章 興 也 。

 北 風 邶 人 厭 亂 之 詩 皆 比 而 賦 也 。

 谷 風 邶 之 良 婦 見 棄 於 夫 而 作 是 詩 一 章 比 中 有 賦 也 二 章 賦 也 三 章 比 而 賦 也 四 章 比 而 後 賦 也 五 章 六 章 皆 賦 也 。

 凱 風 邶 人 母 不 安 其 室 七 子 自 咎 而 作 一 章 二 章 比 而 賦 也 三 章 四 章 皆 興 也 。

 靜 女 陳 古 諷 今 之 詩 賦 也 。

#@

 鄘 

 牆 有 茨 鄘 人 刺 三 監 之 詩 興 也 。

 相 鼠 刺 三 尗 之 詩 興 也 。

 伯 兮 鄘 人 有 從 武 庚 而 伐 衛 者 室 家 憂 而 作 一 章 二 章 賦 也 三 章 比 而 後 賦 也 四 章 賦 也 。

 考 槃 美 隱 者 之 詩 賦 也 。

 木 瓜 朋 友 相 贈 之 詩 賦 也 。

 芄 蘭 刺 霍 叔 也 以 童 子 僭 成 人 之 服 比 其 不 度 德 量 力 而 助 武 庚 作 亂 。

 有 狐 君 子 于 寒 夜 見 貧 民 與 狐 涉 水 而 傷 之 賦 也 。

 氓 淫 婦 為 人 所 棄 鄘 人 述 其 事 以 刺 之 首 二 章 皆 賦 也 三 四 五 皆 興 也 五 章 賦 也 六 章 賦 中 有 比 也 。

#@

 衛 

 柏 舟 衛 釐 侯 在 位 世 子 恭 伯 先 卒 恭 姜 守 義 齊 武 公 欲 召 之 歸 寧 而 嫁 之 恭 姜 不 許 故 作 此 詩 興 也 。

 淇 奧 美 衛 武 公 之 詩 興 也 。

 干 旄 美 武 公 好 賢 賦 也 。

 碩 人 衛 莊 公 娶 于 齊 曰 莊 姜 賢 而 公 不 禮 焉 。 國 人 閔 之 而 作 是 詩 前 一 章 賦 也 二 章 賦 而 比 也 三 章 賦 也 四 章 興 也 。

 綠 衣 衛 莊 公 嬖 人 生 州 吁 有 寵 而 好 兵 莊 姜 憂 之 而 作 前 二 章 皆 賦 也 三 與 四 皆 比 而 賦 也 。

 終 風 莊 姜 戒 州 吁 公 不 悅 姜 憂 而 作 詩 四 章 皆 比 而 後 賦 也 。

 日 月 州 吁 弒 桓 公 莊 姜 大 歸 而 作 是 詩 賦 也 。

 燕 燕 莊 姜 與 娣 戴 媯 皆 為 州 吁 所 逐 同 出 衛 野 而 別 莊 姜 作 詩 以 贈 媯 焉 前 三 章 皆 興 也 後 一 章 賦 也 。

 擊 鼓 州 吁 伐 鄭 國 人 怨 之 而 作 賦 也 。

 親 臺 衛 宣 公 為 伋 娶 婦 而 美 築 親 臺 而 自 納 之 衛 人 惡 之 而 賦 其 事 也 末 章 比 中 有 賦 也 。

 二 子 乘 舟 宣 公 欲 立 少 子 朔 使 伋 壽 如 齊 而 沉 之 于 河 衛 人 傷 之 而 作 是 詩 賦 也 。

 君 子 偕 老 刺 宣 姜 之 詩 賦 也 。

 鶉 之 奔 奔 刺 宣 姜 與 公 子 頑 之 詩 興 也 。

 采 唐 宣 姜 召 公 子 頑 于 公 桑 久 處 而 遠 送 之 國 人 刺 之 而 作 是 詩 興 也 。

 載 馳 許 穆 夫 人 閔 衛 之 亡 傷 許 之 小 力 不 能 救 恩 歸 唁 其 兄 義 又 不 得 故 賦 是 詩 前 二 章 皆 賦 也 三 章 四 章 皆 興 也 。

 泉 水 宋 桓 夫 人 閔 衛 之 破 而 作 首 興 後 皆 賦 也 。

 竹 竿 宋 桓 夫 人 之 媵 和 泉 水 而 作 首 章 興 也 二 章 三 章 先 比 後 賦 也 。

 河 廣 宋 桓 夫 人 生 襄 公 而 出 歸 于 衛 襄 公 即 位 夫 人 思 之 而 義 不 可 往 故 作 此 詩 賦 也 。

 旄 丘 狄 逐 黎 侯 黎 侯 寓 于 衛 衛 穆 公 不 克 納 黎 大 夫 怨 之 而 作 是 詩 一 章 興 也 二 章 三 章 四 章 賦 也 。

 式 微 黎 侯 失 國 而 寓 于 衛 其 臣 勸 之 歸 賦 也 。

 蝃 蝀 衛 靈 公 為 南 子 召 宋 朝 國 人 譏 之 二 章 皆 先 比 而 後 賦 也 末 章 賦 也 。

#@

 王 

 黍 離 幽 王 伐 申 申 侯 逆 戰 于 戲 射 王 弒 之 。 立 平 王 于 申 。 自 申 遷 洛 命 秦 伯 帥 師 逐 犬 戎 于 鎬 京 尋 遣 尹 伯 封 犒 。 秦 伯 之 師 過 故 宗 廟 宮 室 秦 人 皆 墾 為 田 咸 生 禾 黍 旁 皇 不 忍 去 故 作 此 詩 賦 也 。

 ● 之 水 荊 子 討 申 侯 弒 幽 王 之 罪 伐 申 侵 甫 及 許 平 王 遣 兵 戍 之 周 人 怨 思 而 作 興 也 。

 君 子 于 役 戍 申 者 之 妻 所 作 賦 也 。

 葛 藟 王 族 流 散 而 作 興 也 。

 子 ● 王 室 下 衰 學 政 廢 弛 弟 子 多 倍 其 師 君 子 傷 之 而 作 是 詩 賦 也 。

 何 草 不 黃 桓 王 之 世 伐 藤 薛 唐 杞 諸 國 連 歲 不 息 周 人 苦 之 而 作 是 詩 前 二 章 興 也 三 章 賦 也 末 興 也 。

 嶄 嶄 之 石 桓 王 伐 鄭 將 帥 不 堪 勞 苦 而 作 是 詩 賦 也 。

 采 菉 周 人 從 征 其 妻 念 之 而 作 是 詩 賦 也 。

 大 車 周 人 從 軍 寓 其 室 家 之 詩 賦 也 。

 何 彼 穠 矣 齊 襄 公 殺 魯 桓 公 莊 王 將 平 之 使 榮 ● 錫 桓 公 命 因 使 莊 公 主 昏 以 桓 王 之 妹 嫁 襄 公 周 人 傷 之 而 作 是 詩 一 章 賦 中 有 比 也 二 章 賦 也 三 章 興 也 。

 唐 棣 僖 王 者 棄 賢 而 諷 之 首 章 興 也 二 章 三 章 賦 也 。

 采 葛 賢 者 被 讒 見 黜 于 野 周 人 閔 之 而 作 興 也 。

 無 將 大 車 周 大 夫 有 親 信 小 人 者 其 臣 諫 之 而 作 是 詩 比 而 後 賦 也 。

 君 子 陽 陽 景 王 好 音 而 士 遂 習 音 君 子 諷 之 而 作 是 詩 賦 也 。

 黃 鳥 民 適 異 國 見 拒 于 人 而 思 歸 故 鄉 乃 作 是 詩 比 而 後 賦 也 。

 苕 之 華 景 王 崩 王 室 亂 兵 連 歲 饉 民 物 盡 耗 君 子 自 傷 生 逢 其 難 而 作 是 詩 二 章 興 也 末 章 賦 也 。

 中 谷 民 饑 而 流 夫 婦 不 保 君 子 閔 之 而 作 是 詩 興 也 。

 有 兔 趙 鞅 殺 萇 弘 周 人 傷 之 而 作 是 詩 比 而 賦 也 。

#@

 齊 

 東 方 未 明 齊 大 夫 相 戒 以 勸 于 公 故 作 此 詩 前 二 章 皆 賦 也 末 比 而 賦 也 。

 盧 齊 襄 公 好 田 君 子 諷 之 而 作 是 詩 賦 也 。

 營 齊 俗 好 田 君 子 刺 之 賦 也 。

 丰 襄 公 無 道 即 位 之 四 年 公 弟 小 白 避 之 莒 齊 人 慕 之 而 作 是 詩 賦 也 。

 敝 笱 魯 桓 與 夫 人 文 姜 如 齊 而 襄 公 通 焉 齊 人 刺 之 比 而 後 賦 也 。

 南 山 襄 公 久 留 文 姜 齊 人 刺 之 比 而 後 賦 也 。

 載 敺 齊 襄 納 衛 朔 抗 王 人 魯 人 從 之 文 姜 歸 齊 以 犒 師 齊 人 刺 之 賦 也 。

 猗 嗟 魯 莊 公 朝 于 齊 遂 及 齊 大 夫 狩 禚 齊 人 刺 之 賦 也 。

 風 雨 齊 桓 得 管 仲 以 為 相 齊 人 喜 之 而 作 是 詩 比 而 後 賦 也 。

 雞 鳴 齊 衛 姬 勸 桓 公 以 勤 政 故 作 此 詩 賦 也 。

 東 方 之 日 齊 莊 公 好 女 樂 君 子 譏 之 賦 也 。

 甫 田 齊 景 公 急 於 圖 霸 大 夫 諷 之 二 章 興 也 末 比 也 。

 著 齊 俗 廢 親 迎 之 禮 君 子 譏 之 賦 也 。

#@

 魏 

 伐 檀 君 子 能 其 宦 而 不 用 魏 人 慕 之 而 作 是 詩 比 而 興 也 。

 十 畝 之 間 政 亂 國 危 賢 者 不 樂 仕 于 其 朝 而 思 與 友 歸 於 農 畝 賦 也 。

 杕 杜 君 子 教 人 孝 友 之 詩 興 也 。

 陟 岵 魏 人 行 役 而 思 其 親 故 作 此 詩 賦 也 。

 園 有 桃 君 子 憂 國 而 歎 之 故 作 詩 賦 也 。

 碩 鼠 大 夫 貪 戾 魏 人 怨 之 而 作 是 詩 比 而 後 賦 也 。

 鴇 羽 民 從 征 役 而 不 得 飬 其 父 母 故 作 此 詩 興 也 。

 葛 履 魏 之 內 子 儉 不 中 禮 媵 者 怨 之 一 章 興 也 二 章 賦 也 。

#@

 唐 

 蟋 蟀 唐 人 相 戒 之 詩 興 也 。

 山 有 樞 唐 人 憂 國 之 詩 興 也 。

 茮 唐 昭 侯 封 公 子 成 師 于 曲 沃 成 師 治 聚 盛 強 師 服 憂 之 而 作 是 詩 比 中 有 賦 也 。

 𣉠 之 水 成 師 有 篡 國 之 謀 唐 人 知 之 而 作 是 詩 比 而 後 賦 也 。

 無 衣 唐 公 孫 偁 弒 三 君 而 取 其 國 盡 以 寶 器 賂 周 僖 王 王 命 之 為 晉 侯 國 人 作 此 以 刺 之 賦 也 。

 葛 生 晉 獻 公 之 時 國 人 久 于 征 役 室 家 念 之 而 作 是 詩 二 章 興 也 後 三 章 賦 也 。

 采 苓 晉 人 諫 獻 公 信 讒 之 詩 賦 也 。

 杕 杜 晉 文 公 好 賢 而 國 人 美 之 興 也 。

 野 有 蔓 草 晉 臼 季 薦 郤 缺 于 文 公 晉 人 美 之 比 也 。

 羔 求 晉 人 美 其 大 夫 之 詩 興 也 。

 彼 汾 晉 人 刺 其 大 夫 之 詩 興 也 。

 綢 繆 晉 亂 民 窮 昏 婣 失 時 君 子 傷 之 而 作 是 詩 興 也 。

#@

 曹 

 尸 鳩 曹 尗 為 政 有 度 國 人 美 之 而 作 是 詩 興 也 。

 下 泉 東 遷 之 初 曹 人 閔 周 而 作 皆 比 而 後 賦 也 。

 蜉 蝣 君 怠 國 危 曹 大 夫 閔 之 而 作 皆 比 而 賦 也 。

 候 人 曹 君 多 任 非 人 國 人 諷 之 首 章 賦 也 後 三 章 比 也 。

#@

 鄶 

 羔 求 鄶 君 不 能 自 強 于 政 治 國 人 憂 之 而 作 賦 也 。

 匪 風 周 室 衰 微 賢 人 憂 嘆 而 作 賦 也 。

 萇 楚 鄶 人 困 於 賦 役 而 作 賦 也 。

 素 冠 三 年 之 喪 廢 君 子 傷 之 而 作 賦 也 。

 𣉠 之 水 兄 弟 為 人 所 間 而 被 讒 者 訴 之 詞 比 而 賦 也 。

 大 路 棄 婦 之 詞 賦 也 。

#@

 鄭 

 緇 衣 鄭 武 公 好 賢 賦 詩 貽 之 賦 也 。

 將 仲 子 鄭 莊 公 欲 陷 弟 叚 授 以 大 邑 祭 仲 諫 陽 拒 之 大 夫 原 其 情 而 刺 之 皆 賦 中 有 比 也 。

 尗 于 田 尗 叚 多 才 而 好 勇 大 夫 憂 之 而 作 是 詩 賦 也 。

 大 尗 叚 不 義 而 得 眾 大 夫 憂 之 而 作 是 詩 賦 也 。

 有 女 同 車 鄭 世 子 忽 辭 昏 于 齊 祭 仲 足 諫 之 而 作 是 詩 賦 也 。

 籜 兮 鄭 莊 公 卒 公 子 爭 立 而 齊 楚 交 伐 忠 臣 憂 之 欲 相 率 獻 謀 以 救 其 國 故 作 此 詩 皆 先 比 而 後 賦 也 。

 清 人 鄭 文 公 惡 其 大 夫 高 克 欲 遠 之 而 使 禦 狄 于 境 久 而 不 召 師 將 潰 散 公 子 素 憂 之 而 作 是 詩 賦 也 。

 扶 胥 鄭 靈 公 棄 其 世 臣 而 任 嬖 人 狂 狡 子 良 諫 之 而 作 是 詩 興 也 。

 麥 秀 靈 公 不 聽 子 良 之 諫 將 逐 之 故 作 是 詩 以 責 狂 狡 一 章 興 也 二 章 賦 也 。

 褰 裳 子 良 如 晉 作 詩 以 寓 靈 公 賦 也 。

 溱 洧 刺 亂 也 皆 賦 體 。

 羔 求 鄭 子 皮 卒 子 產 思 之 追 頌 焉 賦 也 。

 女 曰 雞 鳴 夫 婦 相 警 戒 之 詞 賦 也 。

 出 其 東 門 鄭 之 貞 士 宜 其 室 家 不 染 淫 俗 而 作 此 詩 賦 也 。

#@

 陳 

 宛 丘 陳 人 譏 其 大 夫 之 詩 賦 也 。

 衡 門 君 子 樂 隱 之 詩 賦 也 。

 株 林 陳 靈 公 通 乎 夏 姬 國 人 刺 之 賦 也 。

 墓 門 泄 冶 諫 靈 公 孔 寧 儀 行 父 譖 而 囚 之 冶 作 是 詩 興 也 。

 防 有 鵲 巢 泄 冶 被 讒 內 子 憂 之 而 作 比 而 後 賦 也 。

 澤 陂 泄 冶 諫 而 死 君 子 傷 之 興 也 。

 東 門 之 枌 。

 東 門 之 池 。

 東 門 之 楊 。

 月 出 朋 友 相 期 不 至 而 作 興 也 。

#@

 秦 

 無 衣 秦 襄 公 以 王 命 征 戎 周 人 赴 之 賦 也 。

 小 戎 秦 襄 公 征 戎 而 勞 其 大 夫 之 詩 賦 也 。

 車 鄰 襄 公 初 為 諸 侯 周 大 夫 與 燕 美 之 而 作 首 章 賦 也 下 二 章 比 也 。

 終 南 襄 公 初 為 諸 侯 秦 人 祝 之 而 作 興 也 。

 駟 鐵 秦 人 從 狩 而 作 賦 也 。

 渭 陽 晉 公 子 重 耳 歸 于 晉 秦 穆 公 送 之 而 作 是 詩 賦 也 。

 黃 鳥 秦 穆 公 卒 世 子 罃 以 三 良 殉 之 秦 人 傷 之 而 作 是 詩 興 也 。

 蒹 葭 君 子 隱 于 河 上 秦 人 慕 之 而 作 是 詩 興 而 比 也 。

 晨 風 秦 君 遇 賢 始 勤 終 怠 賢 人 譏 之 興 也 。

 權 輿 與 前 篇 同 義 賦 也 。

#@

 小 雅 

 鹿 鳴 天子 燕 賓 師 之 歌 蓋 鹿 鳴 伐 木 菁 莪 隰 桑 皆 燕 賢 者 而 詞 有 重 輕 敬 有 隆 殺 所 謂 尊 賢 之 等 也 三 章 皆 以 鹿 鳴 起 興 而 賦 之 。

 伐 木 天子 燕 友 之 歌 興 也 。

 青 莪 天子 燕 賓 興 之 士 則 歌 此 詩 比 而 賦 也 。

 隰 桑 天子 燕 士 之 詩 前 三 章 比 而 賦 也 末 章 賦 也 。

 白 駒 賢 者 將 隱 去 王 者 留 之 而 作 是 詩 賦 也 。

 常 棣 天子 燕 兄 弟 之 歌 首 章 興 也 二 章 賦 也 三 章 至 末 皆 賦 也 。

 頍 弁 此 燕 王 族 之 詩 賦 中 有 比 也 。

 嘉 魚 此 前 二 章 皆 賦 也 後 二 章 先 比 而 後 賦 也 。

 魚 麗 此 詩 全 篇 皆 賦 也 。

 瓠 葉 全 篇 皆 賦 也 。

 南 山 有 薹 大 臣 頌 美 天子 之 詩 興 也 。

 天 保 大 臣 祝 頌 天子 之 詩 賦 也 。

 煌 華 天子 遣 使 于 四 方 歌 此 餞 之 首 章 興 也 下 四 章 皆 賦 也 。

 四 牡 天子 勞 使 臣 之 詩 首 二 章 皆 賦 也 三 章 四 章 皆 興 也 末 章 賦 也 。

 杕 杜 勞 還 戍 之 詩 前 三 章 皆 興 也 末 章 賦 也 。

 邠 風 周 公 陳 農 政 之 詩 賦 也 。

 南 山 王 者 勸 農 而 禱 祀 之 詩 賦 也 。

 楚 茨 農 事 既 成 乃 祭 宗 廟 燕 及 王 族 之 詩 賦 也 。

 甫 田 農 事 既 成 祀 田 祖 而 并 犒 農 夫 之 詩 賦 也 。

 大 田 農 夫 報 上 之 詩 賦 也 。

 斯 干 王 者 落 其 新 宮 史 佚 美 之 賦 也 。

 鴻 鴈 王 者 柔 懷 遠 人 流 民 喜 之 而 作 是 詩 比 而 賦 也 。

 蓼 蕭 諸 侯 來 朝 天子 燕 之 而 歌 此 詩 興 也 。

 常 常 者 華 天子 美 諸 侯 之 詩 前 三 章 興 也 末 章 賦 也 。

 湛 露 天子 燕 同 姓 諸 侯 之 詩 興 也 。

 彤 弓 諸 侯 敵 愾 獻 功 天子 賜 弓 矢 燕 之 而 奏 樂 歌 賦 也 。

 桑 鳸 天子 燕 方 伯 之 詩 前 二 章 皆 興 也 二 章 皆 賦 也 。

 采 尗 諸 侯 免 喪 入 朝 天子 錫 賚 之 詩 前 二 章 皆 興 也 中 一 章 賦 也 末 章 皆 興 也 。

 瞻 彼 洛 矣 天子 會 武 于 洛 邑 諸 侯 美 之 賦 也 。

 鴛 鴦 諸 侯 祝 天子 之 詩 興 也 。

 魚 藻 亦 諸 侯 美 天子 之 詩 興 也 。

#@

 小 雅 續 

 六 月 尹 吉 甫 帥 師 征 獫 狁 史 籀 美 之 賦 也 。

 出 車 宣 王 再 命 南 仲 伐 獫 狁 遂 平 西 戎 勞 其 還 師 史 籀 美 之 賦 也 。

 采 薇 宣 王 之 世 既 驅 獫 狁 勞 其 還 帥 之 詩 前 四 章 皆 興 也 下 二 章 皆 賦 也 。

 采 芑 宣 王 命 方 叔 征 荊 荊 人 來 歸 史 籀 美 之 前 三 章 皆 興 也 末 章 賦 也 。

 黍 苗 宣 王 命 召 穆 公 往 城 謝 以 遷 申 伯 史 籀 美 之 此 章 興 也 下 四 章 皆 賦 也 。

 車 工 宣 王 大 閱 于 東 都 諸 侯 畢 會 史 籀 美 之 賦 也 。

 吉 日 宣 王 畋 獵 復 古 史 籀 美 之 賦 也 。

 庭 燎 宣 王 勤 政 史 籀 美 之 賦 也 。

 沔 水 宣 王 即 位 乞 言 於 群 后 而 作 是 詩 皆 興 也 。

 無 羊 宣 王 考 牧 史 籀 美 之 賦 也 。

 車 舝 宣 王 中 興 士 得 親 迎 其 友 賀 之 而 作 此 詩 首 章 賦 也 次 章 興 也 三 章 賦 也 四 章 興 也 。

#@

 小 雅 傳 

 鼓 鐘 昭 王 南 游 宴 樂 于 淮 水 之 上 君 子 憂 傷 而 作 是 詩 賦 也 。

 圻 招 穆 王 西 征 七 萃 之 士 咸 怨 祭 公 謀 父 作 此 詩 以 諷 諫 賦 也 。

 北 山 大 夫 行 役 不 得 以 養 其 父 母 而 作 是 詩 賦 也 。

 緜 蠻 大 夫 失 位 遠 適 它 國 其 過 賓 之 主 人 閔 之 而 作 是 詩 興 也 。

 青 蠅 厲 王 之 世 讒 言 繁 興 君 子 憂 之 而 作 興 也 。

 小 東 東 國 困 于 役 而 傷 于 財 大 夫 作 此 以 告 病 首 章 賦 中 有 比 也 次 章 賦 也 三 章 興 也 後 四 章 皆 賦 也 。

 菀 柳 厲 王 暴 虐 諸 侯 相 戒 而 作 興 也 。

 小 明 厲 王 流 於 彘 大 夫 之 從 行 者 歷 時 既 久 悲 傷 而 作 皆 賦 也 。

 小 弁 尹 伯 奇 為 後 母 所 譖 而 出 其 鄰 大 夫 作 此 詩 以 諷 其 父 吉 甫 首 章 至 第 五 章 皆 興 也 六 章 興 也 七 章 賦 中 有 興 也 八 章 興 也 。

 巷 伯 幽 王 之 時 孟 子 遭 讒 而 被 宮 刑 為 寺 人 而 作 此 詩 前 六 章 皆 賦 也 末 章 先 比 而 後 賦 也 。

 巧 言 周 幽 王 時 大 夫 傷 于 讒 而 作 是 詩 前 三 章 皆 賦 也 四 章 興 而 比 也 五 章 興 也 下 章 皆 賦 也 。

 小 旻 大 夫 以 王 惑 于 邪 謀 不 能 斷 以 從 善 而 作 此 詩 賦 也 。

 鳴 鳩 此 大 夫 遭 周 之 亂 而 兄 弟 相 戒 以 免 禍 之 詩 首 章 興 也 二 章 賦 也 此 下 三 章 皆 興 也 。

 白 華 幽 王 寵 褒 姒 廢 姜 后 后 歸 申 而 作 此 詩 興 也 。

 角 弓 王 不 親 九 族 而 好 讒 佞 宗 族 相 怨 之 詩 首 章 興 也 下 三 章 皆 賦 也 五 章 比 也 下 三 章 皆 先 比 而 後 賦 也 。

 十 月 之 交 幽 王 之 時 天 變 見 於 上 地 變 動 于 下 而 姦 臣 亂 政 于 外 嬖 妾 敗 德 于 內 大 夫 憂 亂 亡 之 將 至 故 作 是 詩 賦 也 。

 正 月 周 室 喪 亂 大 夫 傷 之 而 作 是 詩 前 三 章 皆 賦 也 四 五 章 賦 也 六 章 興 也 七 章 賦 中 有 比 也 八 章 九 章 皆 比 也 十 章 先 比 而 後 賦 也 十 章 十 一 章 皆 賦 也 。

 賓 之 初 筵 衛 武 公 自 警 之 詩 賦 也 。

 懿 戒 衛 武 公 自 警 兼 訓 國 人 首 四 章 皆 賦 也 五 章 賦 中 有 興 也 六 七 章 皆 賦 也 八 章 賦 中 有 比 也 九 章 興 也 至 末 三 章 皆 賦 也 。

 四 月 大 夫 遭 讒 流 離 南 國 而 作 是 詩 前 三 章 皆 賦 也 中 三 章 興 也 七 章 賦 也 末 章 亦 興 也 。

 蓼 莪 王 室 昏 亂 讒 邪 肆 行 其 大 夫 士 有 沒 而 不 得 其 所 者 孝 子 痛 傷 而 作 是 詩 前 三 章 皆 先 比 而 後 賦 也 四 章 賦 也 五 章 六 章 皆 興 也 。

 雨 無 其 極 東 遷 之 初 大 夫 有 不 忠 于 王 室 者 𥊍 御 之 臣 閔 之 而 作 賦 也 。

 節 桓 王 之 時 任 用 非 人 諸 侯 咸 叛 兵 敗 民 殘 家 父 憂 之 作 此 以 諫 王 焉 首 二 章 興 也 下 六 章 皆 賦 也 。

 谷 風 朋 友 相 怨 之 詩 興 也 。

 都 人 士 尹 伯 封 作 問 既 東 遷 見 西 周 風 俗 之 美 而 傷 今 之 不 古 若 賦 也 。

#@

 大 雅 

 文 王 周 公 追 述 文 王 之 德 明 周 家 所 以 受 命 而 代 商 者 作 詩 歌 奏 於 清 廟 受 釐 陳 戒 之 時 以 訓 嗣 王 賦 也 。

 生 民 周 公 制 禮 作 樂 尊 后 稷 以 配 天 故 作 此 詩 以 推 本 其 始 命 之 祥 明 其 受 命 于 天 者 其 原 如 此 賦 也 。

 公 劉 周 報 公 劉 召 公 述 其 事 以 訓 嗣 王 使 知 民 事 之 詩 賦 也 。

 緜 周 報 太 王 周 公 述 其 事 以 訓 嗣 王 之 詩 首 章 起 句 為 比 下 五 句 皆 直 賦 之 也 下 七 章 皆 賦 也 。

 棫 樸 周 公 詠 歌 文 王 之 德 以 訓 嗣 王 首 章 興 也 二 章 賦 也 三 章 興 也 四 章 五 章 皆 先 比 而 後 賦 也 。

 旱 麓 詠 嘆 文 王 之 德 前 三 章 皆 興 也 第 四 章 賦 也 五 章 末 章 皆 有 義 之 興 也 。

 思 齊 歌 文 王 之 德 而 推 本 言 之 賦 也 。

 皇 矣 詩 敘 太 王 太 伯 王 季 之 德 以 及 文 王 伐 密 伐 崇 之 事 賦 也 。

 靈 臺 文 王 遷 都 于 豐 作 靈 臺 以 齊 七 政 奏 辟 雝 周 公 述 之 以 訓 嗣 王 賦 也 。

 大 明 周 公 述 文 武 受 命 之 功 以 訓 嗣 王 八 章 皆 賦 也 。

 文 王 有 聲 周 公 述 文 武 遷 都 豐 鎬 以 訓 嗣 王 前 七 章 皆 賦 也 末 章 興 也 。

 行 葦 天子 祭 畢 而 燕 父 兄 耆 老 之 詩 首 章 興 也 下 三 章 皆 賦 也 。

 既 醉 王 族 與 燕 畣 行 葦 之 詩 賦 也 。

 鳧 鷖 祭 之 明 日 繹 公 尸 之 樂 歌 興 也 。

 嘉 樂 公 尸 美 王 者 之 詩 賦 也 。

 泂 酌 召 康 公 戒 成 王 之 詩 興 也 。

 卷 阿 召 康 公 從 成 王 遊 歌 於 卷 阿 之 上 因 王 之 歌 作 此 以 進 戒 。 首 章 總 敘 以 發 端 也 二 章 以 下 凡 五 章 皆 召 公 陳 其 歌 詠 之 辭 皆 賦 體 七 八 章 皆 興 也 九 章 即 其 所 見 賦 之 以 寓 進 戒 之 意 第 十 章 承 上 鳳 皇 之 鳴 而 賦 之 以 興 下 章 之 義 高 岡 卷 阿 之 脊 末 章 賦 也 。

 大 武 康 王 大 禘 報 祀 成 王 奏 大 武 六 成 既 畢 受 釐 陳 戒 之 詩 賦 也 。

#@

 大 雅 續 

 雲 漢 宣 王 憂 旱 史 籀 美 之 賦 也 。

 崧 高 宣 王 之 舅 申 伯 出 封 于 謝 尹 吉 甫 詩 以 送 之 賦 也 。

 烝 民 宣 王 命 樊 侯 築 城 于 齊 尹 吉 甫 詩 以 送 之 賦 也 。

 韓 奕 韓 侯 來 朝 受 命 將 歸 顯 父 餞 之 贈 以 是 詩 六 章 皆 賦 也 。

 江 漢 召 穆 公 帥 師 征 淮 南 之 夷 史 籀 美 之 而 作 是 詩 賦 也 。

 常 武 宣 王 親 征 淮 北 之 夷 既 服 而 歸 召 穆 公 美 之 賦 也 。

#@

 大 雅 傳 

 蕩 厲 王 無 道 召 穆 公 賦 諫 之 賦 也 。

 桑 柔 芮 良 夫 傷 厲 王 之 失 國 而 作 是 詩 首 章 先 比 而 後 賦 也 二 三 四 章 皆 賦 也 五 章 賦 中 有 比 也 六 七 八 章 皆 賦 也 九 章 興 也 十 章 賦 也 十 一 章 興 也 十 二 章 十 三 章 皆 興 也 末 三 章 皆 賦 也 。

 民 勞 厲 王 之 時 公 卿 憂 亂 同 列 相 戒 而 作 此 詩 賦 也 。

 板 厲 王 用 事 之 臣 多 懷 不 忠 以 致 禍 敗 公 卿 賦 此 以 責 之 賦 也 。

 瞻 仰 幽 王 嬖 褒 姒 任 奄 人 尹 伯 奇 憂 亂 而 作 此 詩 前 三 章 皆 賦 也 第 四 章 賦 中 有 興 也 五 章 六 章 皆 賦 也 末 章 興 也 。

 召 旻 幽 王 邇 刑 人 近 頑 童 謟 巧 用 讒 慝 諸 侯 攜 貳 戎 狄 內 侵 饑 饉 因 之 國 人 流 散 尹 伯 奇 諫 王 而 作 是 詩 前 三 章 皆 賦 也 四 章 比 而 賦 也 五 章 賦 中 有 比 也 六 章 比 而 賦 也 末 章 賦 也 。

#@

 頌 

 清 廟 周 公 成 洛 也 奉 成 王 見 諸 侯 作 明 堂 宗 祀 文 王 以 配 昊 天 上帝 率 諸 侯 祀 之 而 作 此 樂 歌 賦 也 。

 維 天 之 命 亦 祭 文 王 之 詩 賦 也 。

 維 清 亦 祭 文 王 于 明 堂 而 奏 象 舞 之 詩 賦 也 。

 思 文 郊 祀 后 稷 以 配 天 之 樂 歌 賦 也 。

 天 作 周 祭 岐 山 配 以 大 王 文 王 之 詩 賦 也 。

 我 將 季 秋 禘 上帝 于 明 堂 而 配 以 文 王 之 樂 歌 也 賦 也 。

 雝 成 王 祀 文 武 之 詩 賦 也 。

 烈 文 成 王 祭 宗 廟 而 獻 助 祭 諸 侯 之 樂 歌 賦 也 。

 振 鷺 先 代 之 後 助 祭 于 周 而 勞 之 之 歌 興 也 。

 武 大 武 一 成 之 歌 賦 也 。

 賚 述 武 王 大 封 于 廟 之 詩 為 大 武 之 二 成 賦 也 。

 時 邁 述 武 王 巡 守 而 朝 會 祭 告 之 樂 歌 蓋 大 武 之 三 成 也 賦 也 。

 般 此 述 巡 守 之 詩 為 大 武 之 四 成 賦 也 。

 勺 亦 頌 武 王 之 詩 蓋 大 武 之 五 成 賦 也 。

 桓 此 大 武 六 成 之 歌 賦 也 。

#@

 頌 

 閔 予 小 子 成 王 免 喪 始 朝 先 王 之 廟 作 詩 四 篇 以 自 警 皆 賦 也 。

 訪 落 成 王 既 朝 于 廟 因 作 此 詩 以 道 延 訪 群 臣 之 意 賦 也 。

 敬 之 成 王 受 群 臣 之 戒 而 述 其 言 賦 也 。

 毖 亦 訪 落 之 意 賦 也 。

 載 見 此 諸 侯 助 祭 于 武 王 廟 之 詩 賦 也 。

 有 客 成 王 既 討 武 庚 封 微 子 啟 于 宋 來 朝 于 周 見 於 祖 廟 此 其 燕 樂 之 歌 賦 也 。

 有 瞽 始 作 樂 而 合 乎 祖 之 詩 賦 也 。

 潛 薦 魚 于 寢 廟 之 樂 歌 賦 也 。

 絲 衣 士 執 事 於 王 祭 而 飲 以 旅 酬 之 樂 歌 賦 也 。

 臣 工 祭 先 農 之 詩 賦 也 。

 豐 年 秋 冬 報 賽 之 樂 歌 蓋 祀 田 祖 先 農 方 社 之 屬 賦 也 。

 載 芟 亦 豐 年 之 意 賦 也 。

 良 耜 與 載 芟 同 意 賦 也 。

 昊 天 有 成 命 康 王 禘 成 王 于 明 堂 之 詩 賦 也 。

 噫 嘻 康 王 孟 春 祈 穀 于 東 郊 以 成 王 配 享 之 詩 賦 也 。

 執 競 昭 王 禘 康 王 于 明 堂 之 詩 賦 也 。

#@

 商 頌 

 𨚗 祀 成 湯 之 樂 歌 賦 也 。

 烈 祖 與 上 篇 同 。

 長 發 大 禘 之 詩 賦 也 。

 玄 鳥 此 亦 禘 祀 之 詩 賦 也 。

 殷 武 祀 高 宗 之 樂 蓋 帝 乙 之 世 武 丁 親 盡 當 祧 以 其 中 興 功 高 存 而 不 毀 特 新 其 廟 稱 為 高 宗 而 祀 之 故 作 此 歌 賦 也 。

