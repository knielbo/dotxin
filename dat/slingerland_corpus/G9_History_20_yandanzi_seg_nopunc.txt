 卷 上 

燕 丹 子 質 於 秦 秦 王 遇 之 無 禮 不 得 意 欲 歸 。 秦 王 不 聽 謬 言 曰 令 烏 白 頭 馬 生 角 乃 可 。 丹 仰 天 歎 果 烏 白 頭 馬 生 角 。 秦 王 不 得 已 而 遣 之 為 機 發 之 橋 欲 陷 丹 。 丹 過 之 橋 為 不 發 。 夜 到 關 關 門 未 開 。 丹 為 鷄 鳴 眾 雞 皆 鳴 遂 得 逃 歸 。 深 怨 於 秦 求 欲 復 之 。 奉 養 勇 士 無 所 不 至 。

為 書 與 其 傅 鞠 武 曰 不 肖 生 於 僻 陋 之 國 長 於 無 毛 之 地 未 嘗 得 覩 君 子 雅 訓 達 人 之 道 也 。 然 鄙 意 欲 有 所 陳 幸 傅 正 覽 之 。 丹 聞 丈 夫 所 恥 恥 受 辱 以 生 於 世 也 貞 女 所 羞 羞 見 劫 以 虧 其 節 也 。 故 有 刎 喉 不 顧 據 鼎 不 迴 者 斯 豈 樂 死 而 忘 生 哉 其 心 有 所 守 也 。 今 秦 王 反 戾 天 常 虎 狼 其 行 遇 丹 無 禮 為 諸 侯 最 。 丹 每 念 之 痛 入 骨 髓 。 計 燕 國 之 眾 不 能 敵 之 曠 年 相 守 力 固 不 足 。 欲 收 天下 之 勇 士 集 海 內 之 英 雄 破 國 空 蔵 以 奉 養 之 重 幣 甘 辭 以 巿 秦 。 貪 我 賂 而 信 我 辭 一 劍 之 任 可 當 百 萬 之 師 須 臾 之 間 可 解 丹 萬 世 之 恥 。 若 其 不 然 令 丹 生 無 面 目 於 天下 死 懷 恨 於 九 泉 必 令 諸 侯 指 以 為 笑 易 水 之 北 未 知 誰 有 。 此 蓋 亦 子 大 夫 之 恥 也 。 謹 遣 書 願 熟 之 。 

鞠 武 報 書 曰 臣 聞 快 於 意 者 虧 於 行 甘 於 心 者 傷 於 性 。 今 太 子 欲 滅 悁 悁 之 恥 除 久 久 之 恨 此 實 臣 所 當 麋 軀 碎 首 而 不 避 也 。 私 以 為 智 者 不 冀 僥 倖 以 要 功 明 者 不 苟 從 志 以 順 心 。 事 必 成 然 後 舉 身 必 安 而 後 行 。 故 發 無 失 舉 之 尤 動 無 蹉 跌 之 愧 也 。 太 子 貴 匹 夫 之 勇 信 一 劍 之 任 而 欲 望 功 臣 以 為 䟽 。 臣 願 合 從 於 楚 并 勢 於 趙 連 衡 於 韓 魏 然 後 圖 秦 秦 可 破 也 。 且 韓 魏 與 秦 外 親 內 䟽 。 若 無 倡 兵 楚 乃 來 應 韓 魏 必 從 其 勢 可 見 。 今 臣 計 從 太 子 之 恥 除 愚 鄙 之 累 解 矣 。 太 子 慮 之 。 

太 子 得 書 不 說 召 鞠 武 而 問 之 武 曰 臣 以 為 太 子 行 臣 言 則 易 水 之 北 永 無 秦 憂 四 鄰 諸 侯 必 有 求 我 者 矣 。 太 子 曰 此 引 日 縵 縵 心 不 能 須 也 ！ 鞠 武 曰 臣 為 太 子 計 熟 矣 。 夫 有 秦 疾 不 如 徐 走 不 如 坐 。 今 合 楚 趙 并 韓 魏 雖 引 歲 月 其 事 必 成 。 臣 以 為 良 。 太 子 睡 臥 不 聽 。 鞠 武 曰 臣 不 能 為 太 子 計 。 臣 所 知 田 光 其 人 深 中 有 謀 。 願 令 見 太 子 。 太 子 曰 敬 諾 ！ 

#@

 卷 中 

田 光 見 太 子 太 子 側 階 而 迎 迎 而 再 拜 。 坐 定 太 子 丹 曰 傅 不 以 蠻 域 而 丹 不 肖 乃 使 先 生 來 降 弊 邑 今 燕 國 僻 在 北 陲 比 於 蠻 域 而 先 生 不 羞 之 。 丹 得 侍 左 右 覩 見 玉 顏 斯 乃 上 世 神 靈 保 祐 燕 國 令 先 生 設 降 辱 焉 。 田 光 曰 結 髮 立 身 以 至 於 今 徒 慕 太 子 之 高 行 美 太 子 之 令 名 耳 。 太 子 將 何 以 教 之 ？ 太 子 膝 行 而 前 涕 淚 橫 流 曰 丹 嘗 質 於 秦 秦 遇 丹 無 禮 日 夜 焦 心 思 欲 復 之 。 論 眾 則 秦 多 計 強 則 燕 弱 。 欲 曰 合 從 心 復 不 能 。 常 食 不 識 位 寢 不 安 席 。 縱 令 燕 秦 同 日 而 亡 則 為 死 灰 復 燃 白 骨 更 生 。 願 先 生 圖 之 。 田 光 曰 此 國 事 也 請 得 思 之 。 於 是 舍 光 上 館 。 太 子 三 時 進 食 存 問 不 絕 如 是 三 月 。

太 子 怪 其 無 說 就 光 辟 左 右 問 曰 先 生 既 垂 哀 恤 許 惠 嘉 謀 。 側 身 傾 聽 三 月 於 斯 先 生 豈 有 意 歟 ？ 田 光 曰 微 太 子 言 固 將 竭 之 。 臣 聞 騏 驥 之 少 力 輕 千 里 及 其 罷 朽 不 能 取 道 。 太 子 聞 臣 時 已 老 矣 。 欲 為 太 子 良 謀 則 太 子 不 能 欲 奮 筋 力 則 臣 不 能 。 然 竊 觀 太 子 客 無 可 用 者 夏 扶 血 勇 之 人 怒 而 面 赤 宋 臆 脈 勇 之 人 怒 而 面 青 武 陽 骨 勇 之 人 怒 而 面 白 。 光 所 知 荊 軻 神 勇 之 人 怒 而 色 不 變 為 人 博 聞 強 記 體 烈 骨 壯 不 拘 小 節 欲 立 大 功 。 嘗 家 於 衛 脫 賢 大 夫 之 急 十 有 餘 人 其 餘 庸 庸 不 可 稱 。 太 子 欲 圖 事 非 此 人 莫 可 。 太 子 下 席 再 拜 曰 若 因 先 生 之 靈 得 交 於 荊 君 則 燕 國 社 稷 長 為 不 滅 。 唯 先 生 成 之 。 田 光 遂 行 。 太 子 自 送 執 光 手 曰 此 國 事 願 勿 洩 之 ！ 光 笑 曰 諾 。 

遂 見 荊 軻 曰 光 不 自 度 不 肖 達 足 下 於 太 子 。 夫 燕 太 子 真 天下 之 士 也 傾 心 於 足 下 願 足 下 勿 疑 焉 。 荊 軻 曰 有 鄙 志 常 謂 心 合 意 等 沒 身 不 顧 情 有 乖 異 一 毛 不 拔 。 今 先 生 令 交 於 太 子 敬 諾 不 違 。 田 光 謂 軻 曰 蓋 聞 士 不 為 人 所 疑 。 太 子 送 光 之 時 言 此 國 事 願 勿 洩 此 疑 光 也 。 是 疑 而 生 於 世 光 所 羞 也 。 向 軻 吞 舌 而 死 。 軻 遂 之 燕 。

#@

 卷 下 

荊 軻 之 燕 太 子 自 御 虛 左 軻 緩 不 讓 。 至 坐 定 賓 客 滿 坐 軻 言 曰 田 光 褒 揚 太 子 仁 愛 之 風 說 太 子 不 世 之 器 高 行 厲 天 美 聲 盈 耳 。 軻 出 衛 都 望 燕 路 歷 險 不 以 為 勤 望 遠 不 以 為 遐 。 今 太 子 禮 之 以 舊 故 之 恩 接 之 以 新 人 之 敬 所 以 不 復 讓 者 士 信 於 知 己 也 。 太 子 曰 田 先 生 無 恙 乎 ？ 軻 曰 光 臨 送 軻 之 時 言 太 子 戒 以 國 事 恥 丈 夫 而 不 見 信 向 軻 吞 舌 而 死 矣 。 太 子 驚 愕 失 色 噓 唏 飲 淚 曰 丹 所 以 戒 先 生 豈 疑 先 生 哉 ？ 今 先 生 自 殺 亦 令 丹 自 棄 於 世 矣 ！ 茫 然 良 久 不 怡 民 氐 日 置 酒 請 軻 酒 酣 太 子 起 為 壽 。 夏 扶 前 曰 聞 事 無 鄉 曲 之 譽 則 未 可 與 論 行 馬 無 服 輿 之 伎 則 未 可 與 稱 良 。 今 荊 君 遠 至 將 何 以 教 太 子 ？ 欲 微 感 之 。 軻 曰 士 有 超 世 之 行 者 不 必 合 於 鄉 曲 馬 有 千 里 之 相 者 何 必 出 於 服 輿 。 昔 呂 望 當 屠 釣 之 時 天下 之 賤 丈 夫 也 其 遇 文 王 則 為 周 師 。 騏 驥 之 在 鹽 車 駑 之 下 也 及 遇 伯 樂 則 有 千 里 之 功 。 如 此 在 鄉 曲 而 後 發 善 服 輿 而 後 別 良 哉 ！ 夏 扶 問 軻 何 以 教 太 子 ？ 軻 曰 將 令 燕 繼 召 公 之 迹 追 甘 棠 之 化 高 欲 四 三 王 下 欲 六 五 霸 。 於 君 何 如 ？ 坐 皆 稱 善 。 竟 酒 無 能 屈 。 太 子 甚 喜 自 以 得 軻 永 無 秦 憂 。

後 日 與 軻 之 東 宮 臨 池 水 而 觀 。 軻 拾 瓦 投 龜 太 子 令 人 捧 盤 。 荊 軻 投 盡 復 進 。 軻 曰 非 為 太 子 愛 金 也 但 臂 痛 耳 。 後 復 共 乘 千 里 馬 。 軻 曰 馬 肝 甚 美 。 太 子 即 殺 馬 進 肝 。 暨 樊 將 軍 得 罪 於 秦 秦 求 之 急 乃 來 歸 太 子 。 太 子 置 酒 華 陽 之 臺 。 酒 中 太 子 出 美 人 能 琴 者 。 軻 曰 好 手 琴 者 ！ 太 子 即 進 之 。 軻 曰 但 愛 其 手 耳 。 太 子 斷 手 盛 以 玉 盤 奉 之 。 太 子 常 與 軻 同 案 而 食 同 床 而 寢 。

後 日 軻 從 容 曰 軻 侍 太 子 三 年 於 斯 矣 而 太 子 遇 軻 甚 厚 黃 金 投 龜 千 里 馬 肝 姬 人 好 手 盛 以 玉 盤 。 凡 庸 人 當 之 猶 尚 樂 出 尺 寸 之 長 當 犬 馬 之 用 。 今 軻 常 侍 君 子 之 側 聞 烈 士 之 節 死 有 輕 於 鴻 毛 義 有 重 於 太 山 但 聞 用 之 所 在 耳 。 太 子 幸 教 之 。 太 子 歛 袂 正 色 而 言 曰 丹 嘗 遊 秦 秦 遇 丹 不 道 丹 恥 與 之 俱 生 。 今 荊 君 不 以 丹 不 肖 降 辱 小 國 。 今 丹 以 社 稷 干 長 者 不 知 所 謂 。 軻 曰 今 天下 彊 國 莫 彊 於 秦 。 今 太 子 力 不 能 威 諸 侯 諸 侯 未 肯 為 太 子 用 也 。 太 子 率 燕 國 之 眾 而 當 之 猶 使 羊 將 狼 使 狼 追 虎 耳 。 太 子 曰 丹 之 憂 計 久 不 知 安 出 ？ 軻 曰 樊 於 期 得 罪 於 秦 秦 求 之 急 。 又 督 亢 之 地 秦 所 貪 也 。 今 得 樊 於 期 首 督 亢 地 圖 則 事 可 成 也 。 太 子 曰 若 事 可 成 舉 燕 國 而 獻 之 丹 甘 心 焉 。 樊 將 軍 以 窮 歸 我 而 丹 賣 之 心 不 善 也 。 軻 默 然 不 應 居 五 月 太 子 恐 軻 悔 見 軻 曰 今 秦 已 破 燕 國 兵 臨 燕 事 已 迫 急 。 雖 欲 足 下 計 安 施 之 ？ 今 欲 先 遣 武 陽 何 如 ？ 軻 怒 曰 何 太 子 所 遣 往 而 不 返 者 豎 子 也 ！ 軻 所 以 未 行 者 待 吾 客 耳 。 於 是 軻 潛 見 樊 於 期 曰 聞 將 軍 得 罪 於 秦 父 母 妻 子 皆 見 焚 燒 求 將 軍 邑 萬 戶 金 千 斤 。 實 為 將 軍 痛 之 。 今 有 一 言 除 將 軍 之 辱 解 燕 國 之 恥 將 軍 豈 有 意 乎 ？ 於 期 曰 常 念 之 日 夜 飲 淚 不 知 所 出 。 荊 君 幸 教 願 聞 命 矣 ！ 軻 曰 得 將 軍 之 首 與 燕 督 亢 地 圖 秦 必 喜 。 喜 而 見 軻 軻 將 左 手 把 其 袖 右 手 揕 其 胸 數 以 負 燕 之 罪 責 以 將 軍 之 御 而 燕 國 見 陵 雪 將 軍 積 忿 之 怒 除 矣 。 於 期 起 振 腕 執 刀 曰 是 於 期 日 夜 所 欲 而 今 聞 命 矣 ！ 於 是 自 刎 頭 墜 背 後 兩 目 不 瞑 。 太 子 聞 之 自 駕 馳 往 伏 於 期 屍 而 哭 悲 不 自 勝 。 良 久 無 柰 何 遂 函 盛 於 期 首 與 督 亢 地 圖 武 陽 為 副 。 軻 不 擇 日 而 發 太 子 與 知 謀 者 皆 素 衣 冠 送 易 水 上 。 軻 起 為 歌 曰 風 蕭 蕭 兮 易 水 寒 壯 士 一 去 不 復 還 。 高 漸 離 擊 筑 宋 臆 和 之 。 為 壯 聲 皆 淚 流 。 二 子 行 過 夏 扶 當 車 前 刎 頸 以 送 。 二 子 行 過 陽 翟 軻 買 肉 爭 輕 重 屠 辱 之 武 陽 欲 擊 軻 止 之 。

西 入 秦 至 咸 陽 國 中 庶 子 蒙 白 曰 燕 太 子 丹 畏 大 王 之 威 今 奉 樊 於 期 首 與 督 亢 地 圖 願 為 北 蕃 臣 妾 。 秦 王 喜 。 百 官 陪 位 陛 戟 數 百 見 燕 使 者 。 軻 奉 於 期 首 武 陽 奉 地 圖 。 鐘 聲 並 發 群 臣 皆 呼 萬 歲 。 武 陽 大 恐 兩 足 不 能 相 過 面 如 死 灰 色 。 秦 王 怪 之 。 軻 見 請 曰 此 北 鄙 小 子 希 覩 天 闕 。 願 大 王 小 假 令 得 畢 辭 。 秦 王 謂 軻 曰 取 圖 來 。 進 圖 窮 而 匕 首 出 。 軻 左 把 秦 王 袖 右 揕 其 胸 數 之 曰 足 下 負 燕 日 久 貪 暴 海 內 不 知 厭 足 。 於 期 無 罪 而 夷 其 族 。 軻 將 海 內 報 讎 。 今 燕 王 母 病 與 軻 促 期 從 吾 計 即 生 不 從 則 死 。 秦 王 曰 今 日 之 事 從 子 計 耳 ！ 乞 聽 琴 聲 而 死 。 召 姬 人 鼓 琴 琴 聲 曰 羅 縠 單 衣 可 掣 而 絕 。 八 尺 屏 風 可 超 而 越 。 鹿 盧 之 劍 可 負 而 拔 。 軻 不 曉 音 。 秦 王 從 言 掣 之 絕 超 屏 風 負 劍 而 走 。 軻 拔 匕 首 擿 之 決 秦 王 刃 入 銅 柱 火 出 。 秦 王 還 斷 軻 兩 手 。 軻 倨 詈 曰 坐 。 吾 輕 易 為 豎 子 所 期 。 燕 國 之 不 報 我 事 之 不 立 哉 ！ 

