 卷 一 

古 文 飲 天子 蠲 山 之 上 。 戊 寅 天子 北 征 乃 絕 漳 水 。 庚 辰 至 于 □ 觴 天子 于 盤 石 之 上 。 天子 乃 奏 廣 樂 。 載 立 不 舍 至 于 鈃 山 之 下 。 癸 未 雨 雪 天子 獵 于 鈃 山 之 西 阿 。 於 是 得 絕 鈃 山 之 隊 北 循 虖 沱 之 陽 。

乙 酉 天子 北 升 于 □ 。 天子 北 征 于 犬 戎 。 大 戎 □ 胡 觴 天子 于 當 水 之 陽 。 天子 乃 樂 □ 賜 七 萃 之 士 戰 。 庚 寅 北 風 雨 雪 。 天子 以 寒 之 故 命 王 屬 休 。 甲 午 天子 西 征 乃 絕 隃 之 關 隥 。 己 亥 至 于 焉 居 禺 知 之 平 。

辛 丑 天子 西 征 至 于 䣙 人 。 河 宗 之 子 孫 䣙 柏 絮 且 逆 天子 于 智 之 □ 。 先 豹 皮 十 良 馬 二 六 。 天子 使 井 利 受 之 。 癸 酉 天子 舍 于 漆 ● 乃 西 釣 于 河 。 以 觀 □ 智 之 □ 。 甲 辰 天子 獵 于 滲 澤 。 於 是 得 白 狐 玄 狢 焉 以 祭 於 河 宗 。 丙 午 。 天子 飲 于 河 水 之 阿 。 天子 屬 六 師 之 人 于 䣙 邦 之 南 滲 澤 之 上 。 戊 寅 天子 西 征 鶩 行 至 于 陽 紆 之 山 河 伯 無 夷 之 所 都 居 是 惟 河 宗 氏 。 河 宗 伯 夭 逆 天子 燕 然 之 山 。 勞 用 束 帛 加 璧 先 白 □ 天子 使 𥘯 父 受 之 。

癸 丑 天子 大 朝 于 燕 □ 之 山 河 水 之 阿 。 乃 命 井 利 梁 固 聿 將 六 師 。 天子 命 吉 日 戊 午 。 天子 大 服 冕 禕 帗 帶 搢 曶 夾 佩 奉 璧 南 面 立 于 寒 下 。 曾 祝 佐 之 。 官 人 陳 牲 全 五 □ 具 。 天子 授 河 宗 璧 。 河 宗 伯 夭 受 璧 西 向 沉 璧 于 河 再 拜 稽 首 。 祝 沉 牛 馬 豕 羊 。 河 宗 □ 命 于 皇 天子 河 伯 號 之 帝 曰 穆 滿 女 當 永 致 用 時 事 ！ 南 向 再 拜 。 河 宗 又 號 之 帝 曰 穆 滿 示 女 舂 山 之 寶 詔 女 昆 侖 □ 舍 四 平 泉 七 十 乃 至 於 崑 崙 之 丘 以 觀 舂 山 之 寶 。 賜 語 晦 。 天子 受 命 南 向 再 拜 。

己 未 天子 大 朝 于 黃 之 山 。 乃 披 圖 視 典 用 觀 天子 之 寶 器 。 曰 天子 之 寶 玉 果 璿 珠 燭 銀 黃 金 之 膏 。 天子 之 寶 萬 金 □ 寶 百 金 士 之 寶 五 十 金 鹿 人 之 寶 十 金 。 天子 之 弓 射 人 步 劍 牛 馬 犀 □ 器 千 金 。 天子 之 馬 走 千 里 勝 人 猛 獸 。 天子 之 狗 走 百 里 執 虎 豹 。 柏 夭 曰 征 鳥 使 翼 曰 □ 烏 鳶 鸛 鷄 飛 八 百 里 。 名 獸 使 足 □ 走 千 里 狻 猊 □ 野 馬 走 五 百 里 卭 卭 距 虛 走 百 里 麋 □ 二 十 里 。 曰 柏 夭 皆 致 河 典 乃 乘 渠 黃 之 乘 為 天子 先 以 極 西 土 。 

乙 丑 天子 西 濟 于 河 。 □ 爰 有 溫 谷 樂 都 河 宗 氏 之 所 遊 居 。 丙 寅 子 屬 官 效 器 。 乃 命 正 公 郊 父 受 敕 憲 用 伸 □ 八 駿 之 乘 。 以 飲 于 枝 洔 之 中 積 石 之 南 河 。 天子 之 駿 赤 驥 盜 驪 白 義 踰 輪 山 子 渠 黃 華 騮 綠 耳 狗 重 工 徹 止 雚 猳 □ 黃 南 □ 來 白 。 天子 之 御 造 父 三 百 耿 翛 芍 及 。 曰 天子 是 與 出 □ 入 藪 田 獵 釣 弋 。 天子 曰 於 乎 ！ 予 一 人 不 盈 于 德 而 辨 於 樂 後 世 亦 追 數 吾 過 乎 ！ 七 萃 之 士 □ 天子 曰 後 世 所 望 無 失 天 常 。 農 工 既 得 男 女 衣 食 。 百 姓 寶 富 官 人 執 事 。 故 天 有 時 民 □ 氏 響 。 □ 何 謀 於 樂 ？ 何 意 之 忘 ？ 與 民 共 利 以 為 常 也 。 天子 嘉 之 賜 以 左 佩 華 也 。 乃 再 拜 頓 首 。

#@

 卷 二 

古 文 □ 柏 夭 曰 □ 封 膜 晝 于 河 水 之 陽 以 為 殷 人 主 。 丁 巳 天子 西 南 升 □ 之 所 主 居 。 爰 有 大 木 碩 艸 爰 有 野 獸 可 以 畋 獵 。

戊 午 ● □ 之 人 居 慮 獻 酒 百 □ 于 天子 。 天子 已 飲 而 行 遂 宿 于 昆 侖 之 阿 赤 水 之 陽 。 爰 有 𪃋 鳥 之 山 。 天子 三 日 舍 于 𪃋 鳥 之 山 。

□ 吉 日 辛 酉 天子 升 于 昆 侖 之 丘 以 觀 黃 帝 之 宮 而 豐 隆 之 葬 以 詔 後 世 。 癸 亥 天子 具 蠲 齊 牲 全 以 禋 □ 昆 侖 之 丘 。 甲 子 天子 北 征 舍 于 珠 澤 。 以 釣 于 流 水 。 曰 珠 澤 之 藪 方 三 十 里 。 爰 有 雚 葦 莞 蒲 茅 萯 蒹 葽 。 乃 獻 白 玉 □ 隻 □ 角 之 一 □ 三 可 以 □ 沐 。 乃 進 食 □ 酒 十 □ 姑 劓 九 □ 。 亓 味 中 麋 冑 而 滑 。 因 獻 食 馬 三 百 牛 羊 三 千 。 天子 □ 昆 侖 以 守 黃 帝 之 宮 南 司 赤 水 而 北 守 舂 山 之 寶 。 天子 乃 □ 之 人 □ 吾 黃 金 之 環 三 五 。 朱 帶 貝 飾 三 十 。 工 布 之 四 。 □ 吾 乃 膜 拜 而 受 。 天子 又 與 之 黃 牛 二 六 以 三 十 □ 人 於 昆 侖 丘 。

季 夏 丁 卯 天子 北 升 于 舂 山 之 上 以 望 四 野 曰 舂 山 是 唯 天下 之 高 山 也 。 孳 木 □ 華 畏 雪 天子 於 是 取 孳 木 華 之 實 。 曰 舂 山 之 澤 清 水 出 泉 溫 和 無 風 飛 鳥 百 獸 之 所 飲 食 先 王 所 謂 縣 圃 。 天子 於 是 得 玉 策 枝 斯 之 英 。 曰 舂 山 百 獸 之 所 聚 也 飛 鳥 之 所 棲 也 。 爰 有 □ 獸 食 虎 豹 如 麋 而 載 骨 盤 □ 始 如 麇 小 頭 大 鼻 。 爰 有 赤 豹 白 虎 熊 羆 豺 狼 野 馬 野 牛 山 羊 野 豕 。 爰 有 白 鳥 青 鵰 執 太 羊 食 豕 鹿 。 曰 天子 五 日 觀 于 舂 山 之 上 乃 為 銘 迹 於 縣 圃 之 上 以 詔 後 世 。

壬 申 天子 西 征 。 甲 戌 至 于 赤 烏 赤 烏 之 人 □ 其 獻 酒 千 斛 于 天子 食 馬 九 百 羊 牛 三 千 穄 麥 百 載 。 天子 使 祭 父 受 之 。 曰 赤 烏 氏 先 出 自 周 宗 。 大 王 亶 父 之 始 作 西 土 封 其 元 子 吳 太 伯 于 東 吳 詔 以 金 刃 之 刑 賄 用 周 室 之 璧 。 封 丌 璧 臣 長 季 綽 于 舂 山 之 虱 妻 以 元 女 詔 以 玉 石 之 刑 以 為 周 室 主 。 天子 乃 賜 赤 烏 之 人 □ 其 墨 乘 四 黃 金 四 十 鎰 貝 帶 五 十 珠 三 百 裹 。 丌 乃 膜 拜 而 受 。 曰 □ 山 是 唯 天下 之 良 山 也 。 寶 玉 之 所 在 。 嘉 穀 生 之 草 木 碩 美 。 天子 於 是 取 嘉 禾 以 歸 樹 于 中 國 。 曰 天子 五 日 休 于 □ 山 之 下 乃 奏 廣 樂 。 赤 烏 之 人 丌 獻 好 女 于 天子 。 女 聽 女 列 為 嬖 人 。 曰 赤 烏 氏 美 人 之 地 也 寶 玉 之 所 在 也 。 

己 卯 天子 北 征 趙 行 □ 舍 。 庚 辰 濟 于 洋 水 。 辛 巳 入 于 曹 奴 之 人 戲 觴 天子 于 洋 水 之 上 乃 獻 食 馬 九 百 牛 羊 七 千 穄 米 百 車 。 天子 使 逄 固 受 之 。 天子 乃 賜 曹 奴 之 人 戲 □ 黃 金 之 鹿 銀 貝 帶 四 十 珠 四 百 裹 。 戲 乃 膜 拜 而 受 。

壬 午 天子 北 征 東 還 。 甲 申 至 于 黑 水 西 膜 之 所 謂 鴻 鷺 。 於 是 降 雨 七 日 。 天子 留 骨 六 師 之 屬 。 天子 乃 封 長 肱 于 黑 水 之 西 河 。 是 惟 鴻 鷺 之 上 以 為 周 室 主 。 是 曰 留 國 之 邦 。

辛 卯 天子 北 征 東 還 乃 循 黑 水 。 癸 巳 至 于 群 玉 之 山 。 容 氏 之 所 守 。 曰 群 玉 田 山 □ 知 阿 平 無 險 四 徹 中 繩 先 王 之 所 謂 策 府 。 寡 草 木 而 無 鳥 獸 。 爰 有 □ 木 西 膜 之 所 謂 □ 。 天子 于 是 取 玉 三 乘 玉 器 服 物 于 是 載 玉 萬 隻 。 天子 四 日 休 群 玉 之 山 乃 命 邢 侯 待 攻 玉 者 。

孟 秋 丁 酉 天子 北 征 。 □ 之 人 潛 時 觴 天子 于 羽 陵 之 上 乃 獻 良 馬 牛 羊 。 天子 以 其 邦 之 攻 玉 石 也 不 受 其 牢 。 伯 夭 曰 □ 氏 檻 □ 之 後 也 。 天子 乃 賜 之 黃 金 之 罌 三 六 。 朱 三 百 裹 。 潛 時 乃 膜 拜 而 受 。

戊 戌 天子 西 征 。 辛 丑 至 于 剞 閭 氏 。 天子 乃 命 剞 閭 氏 供 食 六 師 之 人 于 鐵 山 之 下 。 壬 寅 天子 登 于 鐵 山 乃 徹 祭 器 于 剞 閭 之 人 。 溫 歸 乃 膜 拜 而 受 。 天子 已 祭 而 行 乃 遂 西 征 。 丙 午 至 于 𪃋 韓 氏 。 爰 有 樂 野 溫 和 穄 麥 之 所 草 犬 馬 牛 羊 之 所 昌 寶 玉 之 所 □ 。 丁 未 天子 大 朝 于 平 衍 之 中 乃 命 六 師 之 屬 休 。 己 酉 天子 大 饗 正 公 諸 侯 王 吏 七 萃 之 士 于 平 衍 之 中 。 𪃋 韓 之 人 無 鳧 乃 獻 良 馬 百 匹 用 牛 三 百 良 犬 七 千 牥 牛 二 百 野 馬 三 百 牛 羊 二 千 穄 麥 三 百 車 。 天子 乃 賜 之 黃 金 銀 罌 四 七 貝 帶 五 十 珠 三 百 裹 變 □ 雕 官 。 無 鳧 上 下 乃 膜 拜 而 受 。

庚 戌 天子 西 征 至 于 玄 池 。 天子 三 日 休 于 玄 池 之 上 乃 奏 廣 樂 三 日 而 終 是 曰 樂 池 。 天子 乃 樹 之 竹 是 曰 竹 林 。 癸 丑 天子 乃 遂 西 征 。 丙 辰 至 于 苦 山 西 膜 之 所 謂 茂 苑 。 天子 於 是 休 獵 於 是 食 苦 。 丁 巳 天子 西 征 。 己 未 宿 于 黃 鼠 之 山 西 □ 乃 遂 西 征 。 癸 亥 至 于 西 王 毋 之 邦 。

#@

 卷 三 

古 文 吉 日 甲 子 天子 賓 于 西 王 毋 。 乃 執 白 圭 玄 璧 以 見 西 王 毋 。 好 獻 錦 組 百 純 ● 組 三 百 純 。 西 王 毋 再 拜 受 之 。 ● 乙 丑 天子 觴 西 王 毋 于 瑤 池 之 上 。 西 王 毋 為 天子 謠 曰 白 雲 在 天 山 䧙 自 出 。 道 里 悠 遠 山 川 間 之 。 將 子 無 死 尚 能 復 來 ？ 天子 答 之 曰 予 歸 東 土 和 治 諸 夏 。 萬 民 平 均 吾 顧 見 汝 。 比 及 三 年 將 復 而 野 。 天子 遂 驅 升 于 弇 山 乃 紀 丌 跡 于 弇 山 之 石 而 樹 之 槐 眉 曰 西 王 毋 之 山 。 西 王 毋 之 山 還 歸 丌 ● 世 民 作 憂 以 吟 曰 比 徂 西 土 爰 居 其 野 。 虎 豹 為 群 於 鵲 與 處 。 嘉 命 不 遷 我 惟 帝 。 天子 大 命 而 不 可 稱 顧 世 民 之 恩 流 涕 芔 隕 吹 笙 鼓 簧 中 心 翔 翔 。 世 民 之 子 唯 天 之 望 。 丁 未 天子 飲 于 溫 山 □ 考 鳥 。 己 酉 天子 飲 于 溽 水 之 上 乃 發 憲 令 詔 六 師 之 人 □ 其 羽 。 爰 有 □ 藪 水 澤 爰 有 陵 衍 平 陸 。 碩 鳥 物 羽 。 六 師 之 人 畢 至 于 曠 原 。 曰 天子 三 月 舍 于 曠 原 。 □ 天子 大 饗 正 公 諸 侯 王 勒 七 萃 之 士 于 羽 琌 之 上 乃 奏 廣 樂 。 □ 六 師 之 人 翔 畈 于 曠 原 得 獲 無 彊 。 鳥 獸 絕 群 。 六 師 之 人 大 畋 九 日 乃 駐 于 羽 之 □ 收 皮 效 物 債 車 受 載 。 天子 於 是 載 羽 百 車 。 己 亥 天子 東 歸 六 師 □ 起 。 庚 子 至 于 □ 之 山 而 休 以 待 六 師 之 人 。 庚 辰 天子 東 征 。 癸 未 至 于 戊 □ 之 山 。 智 氏 之 所 處 。 □ 智 □ 往 天子 于 戊 □ 之 山 勞 用 白 驂 二 疋 野 馬 野 牛 四 十 守 犬 七 十 。 乃 獻 食 馬 四 百 牛 羊 三 千 。 曰 智 氏 □ 天子 北 遊 于 ● 子 之 澤 。 智 氏 之 夫 獻 酒 百 □ 于 天子 。 天子 賜 之 狗 ● 采 黃 金 之 罌 二 九 貝 帶 四 十 珠 丹 三 百 裹 桂 薑 百 乃 膜 拜 而 受 。

乙 酉 天子 南 征 東 還 。 己 丑 至 于 獻 水 。 乃 遂 東 征 。 飲 而 行 乃 遂 東 南 。 己 亥 至 于 瓜 纑 之 山 三 周 若 城 。 閼 氏 胡 氏 之 所 保 。 天子 乃 遂 東 征 南 絕 沙 衍 。 辛 丑 天子 渴 于 沙 衍 求 飲 未 至 。 七 萃 之 士 高 奔 戎 刺 其 左 驂 之 頸 取 其 青 血 以 飲 天子 。 天子 美 之 乃 賜 奔 戎 佩 玉 一 隻 。 奔 戎 再 拜 䭫 首 。 天子 乃 遂 南 征 。 甲 辰 至 于 積 山 之 邊 爰 有 蔓 柏 。 曰 ● 余 之 人 命 懷 獻 酒 于 天子 。 天子 賜 之 黃 金 之 罌 貝 帶 朱 丹 七 十 裹 。 命 懷 乃 膜 拜 而 受 。 乙 巳 □ 諸 飦 獻 酒 于 天子 。 天子 賜 之 黃 金 之 罌 貝 帶 朱 丹 七 十 裹 。 諸 飦 乃 膜 拜 而 受 之 。

#@

 卷 四 

古 文 庚 辰 至 于 滔 水 。 濁 繇 氏 之 所 食 。 辛 巳 天子 東 征 。 癸 未 至 于 蘇 谷 。 骨 飦 氏 之 所 衣 被 。 乃 遂 南 征 東 還 。 丙 戌 至 于 長 𣴽 重 𢀄 氏 之 西 疆 。 丁 亥 天子 升 于 長 𣴽 。 乃 遂 東 征 。 庚 寅 至 于 重 𢀄 氏 黑 水 之 阿 。 爰 有 野 麥 爰 有 答 堇 西 膜 之 所 謂 木 禾 重 𢀄 氏 之 所 食 。 爰 有 采 石 之 山 重 𢀄 氏 之 所 守 。 曰 枝 斯 璿 瑰 𤤄 瑤 琅 玗 玪 𤧜 ● 𤫋 玗 琪 𢕲 尾 凡 好 石 之 器 于 是 出 。 孟 秋 癸 巳 天子 命 重 𢀄 氏 共 食 天子 之 屬 五 日 。 丁 酉 天子 升 于 采 石 之 山 於 是 取 采 石 焉 。 天子 使 重 𢀄 之 民 鑄 以 成 器 于 黑 水 之 上 器 服 物 佩 好 無 疆 。 曰 天子 一 月 休 。 秋 癸 亥 天子 觴 重 𢀄 之 人 鰥 𩖿 乃 賜 之 黃 金 之 罌 二 九 銀 鳥 一 隻 貝 帶 五 十 珠 七 百 裹 筍 箭 桂 薑 百 𡸍 絲 ● 雕 官 。 鰥 𩖿 乃 膜 拜 而 受 。 乙 丑 天子 東 征 鰥 𩖿 送 天子 至 于 長 沙 之 山 。 □ 隻 。 天子 使 柏 夭 受 之 。 柏 夭 曰 重 𢀄 氏 之 先 三 苗 氏 之 □ 處 。 以 黃 水 ● 銀 采 □ 乃 膜 拜 而 受 。

丙 寅 天子 東 征 南 還 。 己 巳 至 于 文 山 西 膜 之 所 謂 □ 觴 天子 于 文 山 。 西 膜 之 人 乃 獻 食 馬 三 百 牛 羊 二 千 穄 米 千 車 天子 使 畢 矩 受 之 。 曰 □ 天子 三 日 遊 于 文 山 於 是 取 采 石 。 壬 寅 天子 飲 于 文 山 之 下 。 文 山 之 人 歸 遺 乃 獻 良 馬 十 駟 用 牛 三 百 守 狗 九 十 牥 牛 二 百 。 以 行 流 沙 。 天子 之 豪 馬 豪 牛 龍 狗 豪 羊 以 三 十 祭 文 山 。 又 賜 之 黃 金 之 罌 二 九 貝 帶 三 十 朱 三 百 裹 桂 薑 百 𡸍 。 歸 遺 乃 膜 拜 而 受 。

癸 酉 天子 命 駕 八 駿 之 乘 又 服 ● 騮 而 左 綠 耳 右 驂 赤 驥 而 左 白 義 。 天子 主 車 造 父 為 御 ● ● 為 右 。 次 車 之 乘 右 服 渠 黃 而 左 踰 輪 右 盜 驪 而 左 山 子 。 柏 夭 主 車 參 百 為 御 奔 戎 為 右 。 天子 乃 遂 東 南 翔 行 馳 驅 千 里 至 于 。 臣 蒐 之 人 𠮀 奴 乃 獻 白 鵠 之 血 以 飲 天子 。 因 具 牛 羊 之 湩 以 洗 天子 之 足 及 二 乘 之 人 。 甲 戌 巨 蒐 之 𠮀 奴 觴 天子 于 焚 留 之 山 。 乃 獻 馬 三 百 牛 羊 五 千 秋 麥 千 車 膜 稷 三 十 車 。 天子 使 柏 夭 受 之 。 好 獻 枝 斯 之 石 四 十 𠍝 𤕁 𠢮 𦉔 珌 佩 百 隻 琅 玕 四 十 𩟜 ● 十 篋 。 天子 使 造 父 受 之 。 □ 乃 賜 之 銀 木 ● 采 黃 金 之 罌 二 九 貝 帶 四 十 朱 三 百 裹 桂 薑 百 𡸍 。 𠮀 奴 乃 膜 拜 而 受 。 乙 亥 天子 南 征 陽 紆 之 東 尾 乃 遂 絕 𠭺 𦟆 之 谷 。 已 至 于 ● 𤧱 河 之 水 北 阿 。 爰 有 ● 溲 之 □ 河 伯 之 孫 事 皇 天子 之 山 。 有 模 菫 其 葉 是 食 明 后 。 天子 嘉 之 賜 以 佩 玉 一 隻 。 柏 夭 再 拜 稽 首 。 癸 丑 天子 東 征 柏 夭 送 天子 至 于 䣙 人 。 䣙 伯 絮 觴 天子 于 澡 澤 之 上 𣂿 多 之 汭 河 水 之 所 南 還 。 曰 天子 五 日 休 于 澡 澤 之 上 以 待 六 師 之 人 。 戊 午 天子 東 征 顧 命 柏 夭 歸 于 丌 邦 。 天子 曰 河 宗 正 也 。 柏 夭 再 拜 稽 首 。 天子 南 還 升 于 長 松 之 隥 。 孟 冬 壬 戌 至 于 雷 首 。 犬 戎 胡 觴 天子 于 雷 首 之 阿 乃 獻 食 馬 四 六 。 天子 使 孔 牙 受 之 。 曰 雷 水 之 平 寒 寡 人 具 犬 馬 牛 羊 。 爰 有 黑 牛 白 角 爰 有 黑 羊 白 血 。

癸 亥 天子 南 征 升 于 髭 之 隥 。 丙 寅 天子 至 于 鈃 山 之 隊 東 升 于 三 道 之 隥 乃 宿 于 二 邊 。 命 毛 班 逄 固 先 至 于 周 以 待 天 之 命 。 癸 酉 天子 命 駕 八 駿 之 乘 赤 驥 之 駟 造 父 為 御 □ 南 征 翔 行 逕 絕 翟 道 升 于 太 行 南 濟 于 河 。 馳 驅 千 里 遂 入 于 宗 周 。 官 人 進 白 鵠 之 血 以 飲 天子 以 洗 天子 之 足 。 造 父 乃 具 羊 之 血 。 以 飲 四 馬 之 乘 一 。

庚 辰 天子 大 朝 于 宗 周 之 廟 乃 里 西 土 之 數 。 曰 自 宗 周 瀍 水 以 西 至 于 河 宗 之 邦 陽 紆 之 山 三 千 有 四 百 里 。 自 陽 紆 西 至 于 西 夏 氏 二 千 又 五 百 里 。 自 西 夏 至 于 珠 余 氏 及 河 首 千 又 五 百 里 。 自 河 首 襄 山 以 西 南 至 于 舂 山 珠 澤 昆 侖 之 丘 七 百 里 。 自 舂 山 以 西 至 于 赤 烏 氏 舂 山 三 百 里 。 東 北 還 至 于 群 玉 之 山 截 舂 山 以 北 。 自 群 玉 之 山 以 西 至 于 西 玉 毋 之 邦 三 千 里 。 □ 自 西 王 毋 之 邦 北 至 于 曠 原 之 野 飛 鳥 之 所 解 其 羽 千 有 九 百 里 。 □ 宗 周 至 于 西 北 大 曠 原 一 萬 四 千 里 。 乃 還 東 南 復 至 于 陽 紆 七 千 里 。 還 歸 于 周 三 千 里 。 各 行 兼 數 三 萬 有 五 千 里 。 吉 日 甲 申 天子 祭 于 宗 周 之 廟 。 乙 酉 天子 □ 六 師 之 人 于 洛 水 之 上 。 丁 亥 天子 北 濟 于 河 □ 羝 之 隊 以 西 北 升 于 盟 門 九 河 之 隥 乃 遂 西 南 。 仲 冬 壬 辰 至 ● 山 。 之 上 乃 奏 廣 樂 三 日 而 終 。 吉 日 丁 酉 天子 入 于 南 鄭 。

#@

 卷 五 

古 文 寶 處 。 曰 天子 四 日 休 于 濩 澤 。 於 是 射 鳥 獵 獸 。 丁 丑 天子 □ 雨 乃 至 。 祭 父 自 圃 鄭 來 謁 。 留 昆 歸 玉 百 枚 。 陖 翟 致 賂 良 馬 百 駟 歸 畢 之 寶 以 詰 其 成 。 陖 子 ● 胡 □ 東 牡 。 見 許 男 于 洧 上 。 祭 父 以 天子 命 辭 曰 去 玆 羔 用 玉 帛 見 。 許 男 不 敢 辭 還 取 束 帛 加 璧 。 □ 毛 公 舉 幣 玉 。 是 日 也 天子 飲 許 男 于 洧 上 。 天子 曰 朕 非 許 邦 而 恤 百 姓 □ 也 。 咎 氏 宴 飲 毋 有 禮 。 許 男 不 敢 辭 升 坐 于 出 尊 。 乃 用 宴 樂 。 天子 賜 許 男 駿 馬 十 六 。 許 男 降 再 拜 空 首 。 乃 升 平 坐 。 及 暮 天子 遣 許 男 歸 。 癸 亥 天子 乘 鳥 舟 龍 卒 浮 于 大 沼 。 夏 庚 午 天子 飲 于 洧 上 乃 遣 祭 父 如 圃 鄭 用 □ 諸 侯 。 辛 未 天子 北 還 釣 于 漸 澤 食 魚 于 桑 野 。 丁 丑 天子 里 圃 田 之 路 東 至 于 房 西 至 于 □ 丘 南 至 于 桑 野 北 盡 經 林 煮 □ 之 藪 南 北 五 十 □ 。 十 虞 東 虞 曰 兔 臺 西 虞 曰 櫟 丘 南 虞 曰 □ 富 丘 北 虞 曰 相 其 御 虞 曰 □ 來 虞 所 □ 辰 天子 次 于 軍 丘 以 畋 于 藪 □ 。 甲 寅 天子 作 居 范 宮 以 觀 桑 者 乃 飲 于 桑 中 。 天子 命 桑 虞 出 □ 桑 者 用 禁 暴 人 。 仲 夏 甲 申 天子 □ 所 。 庚 寅 天子 西 遊 乃 宿 于 祭 。 壬 辰 祭 公 飲 天子 酒 乃 歌 𠕫 天 之 詩 。 天子 命 歌 南 山 有 ● 。 乃 紹 宴 樂 。 丁 酉 天子 作 臺 以 為 西 居 。 壬 寅 天子 東 至 于 雀 梁 。 甲 辰 浮 于 滎 水 乃 奏 廣 樂 。 季 夏 庚 □ 休 于 范 宮 。

仲 秋 丁 巳 天子 射 鹿 于 林 中 乃 飲 于 孟 氏 爰 舞 白 鶴 二 八 還 宿 于 雀 梁 。 季 秋 辛 巳 天子 司 戎 于 □ 來 虞 人 次 御 。 孟 冬 鳥 至 王 目 □ 弋 。 仲 冬 丁 酉 天子 射 獸 休 于 深 雚 得 麋 麇 豕 鹿 四 百 有 二 十 得 二 虎 九 狼 乃 祭 于 先 王 命 庖 人 熟 之 。 戊 戌 天子 西 遊 射 于 中 □ 方 落 草 木 鮮 。 命 虞 人 掠 林 除 藪 以 為 百 姓 材 。 是 日 也 天子 北 入 于 𠛥 與 井 公 博 三 日 而 決 。 辛 丑 塞 。 至 于 臺 乃 大 暑 除 。 天子 居 于 臺 以 聽 天下 之 。 遠 方 □ 之 數 而 眾 從 之 是 以 選 扐 。 乃 載 之 神 人 □ 之 能 數 也 。 乃 左 右 望 之 。 天子 樂 之 。 命 為 □ 而 時 □ 焉 □ 其 名 曰 □ 公 去 乘 人 □ 猶 □ 有 虎 在 乎 葭 中 。 天子 將 至 七 萃 之 士 高 奔 戎 請 生 捕 虎 必 全 之 。 乃 生 捕 虎 而 獻 之 。 天子 命 之 為 柙 而 畜 之 東 虞 是 為 虎 牢 。 天子 賜 奔 戎 畋 馬 十 駟 歸 之 太 牢 。 奔 戎 再 拜 䭫 首 。 丙 辰 天子 北 遊 于 林 中 乃 大 受 命 而 歸 。

仲 秋 甲 戌 天子 東 遊 次 于 雀 梁 。 □ 蠹 書 于 羽 林 。 季 秋 □ 乃 宿 于 房 。 畢 人 告 戎 曰 陖 翟 來 侵 。 天子 使 孟 悆 如 畢 討 戎 。 霍 侯 舊 告 薨 。 天子 臨 于 軍 丘 狩 于 藪 。 季 冬 甲 戌 天子 東 遊 飲 于 留 祈 射 于 麗 虎 讀 書 于 黎 丘 。 □ 獻 酒 于 天子 乃 奏 廣 樂 。 天子 遺 其 靈 鼓 乃 化 為 黃 蛇 。 是 日 天子 鼓 道 其 下 而 鳴 乃 樹 之 桐 。 以 為 鼓 則 神 且 鳴 則 利 於 戎 。 以 為 琴 則 利 □ 于 黃 澤 。 東 遊 于 黃 澤 宿 于 曲 洛 。 廢 □ 使 宮 樂 謠 曰 黃 之 池 其 馬 𢿠 沙 皇 人 威 儀 。 黃 之 澤 其 馬 𢿠 玉 皇 人 受 穀 。 

丙 辰 天子 南 遊 于 黃 □ 室 之 丘 以 觀 夏 后 啟 之 所 居 。 乃 □ 于 啟 室 。 天子 筮 獵 苹 澤 其 卦 遇 訟 ● 。 逄 公 占 之 曰 訟 之 繇 藪 澤 蒼 蒼 其 中 □ 宜 其 正 公 。 戎 事 則 從 祭 祀 則 憙 畋 獵 則 獲 。 □ 飲 逄 公 酒 賜 之 駿 馬 十 六 絺 紵 三 十 篋 。 逄 公 再 拜 稽 首 賜 筮 史 孤 □ 有 陰 雨 夢 神 有 事 是 謂 重 陰 天子 乃 休 。 日 中 大 寒 北 風 雨 雪 有 凍 人 。 天子 作 詩 三 章 以 哀 民 曰 我 徂 黃 竹 □ 員 閟 寒 帝 收 九 行 。 嗟 我 公 侯 百 辟 冢 卿 皇 我 萬 民 旦 夕 勿 忘 。 我 徂 黃 竹 □ 員 閟 寒 帝 收 九 行 。 嗟 我 公 侯 百 辟 冢 卿 皇 我 萬 民 旦 夕 勿 窮 。 有 皎 者 鷺 翩 翩 其 飛 。 嗟 我 公 侯 □ 勿 則 遷 。 居 樂 甚 寡 不 如 遷 土 禮 樂 其 民 。 天子 曰 余 一 人 則 淫 不 皇 萬 民 。 □ 登 乃 宿 于 黃 竹 。 天子 夢 羿 射 于 塗 山 。 祭 公 占 之 䟽 □ 之 □ 乃 宿 于 曲 山 。 壬 申 天子 西 升 于 曲 山 。 □ 天子 西 征 升 九 阿 南 宿 于 丹 黃 。 戊 寅 天子 西 升 于 陽 。 □ 過 于 靈 □ 井 公 博 。 乃 駕 鹿 以 遊 于 山 上 。 為 之 石 主 而 □ 窴 軨 乃 次 于 浢 水 之 陽 。 吉 日 丁 亥 天子 入 于 南 鄭 。

#@

 卷 六 

古 文 之 虛 皇 帝 之 閭 。 乃 □ 先 王 九 觀 以 詔 後 世 。 己 巳 天子 □ 征 舍 于 菹 臺 。 辛 未 紐 菹 之 獸 。 於 是 白 鹿 一 牾 乘 逸 出 走 。 天子 乘 渠 黃 之 乘 焉 。 天子 丘 之 是 曰 五 鹿 官 人 之 □ 是 丘 □ 其 皮 是 曰 □ 皮 。 □ 其 脯 是 曰 □ 脯 。 天子 飲 于 漯 水 之 上 官 人 膳 鹿 獻 之 天子 。 天子 美 之 是 曰 甘 。 癸 酉 天子 南 祭 白 鹿 于 漯 □ 乃 西 飲 于 草 中 。 大 奏 廣 樂 是 曰 樂 人 。

甲 戌 天子 西 北 □ 姬 姓 也 盛 柏 之 子 也 。 天子 賜 之 上 姬 之 長 是 曰 盛 門 。 天子 乃 為 之 臺 是 曰 重 璧 之 臺 。 戊 寅 天子 東 狃 于 澤 中 。 逄 寒 疾 。 天子 舍 于 澤 中 。 盛 姬 告 病 天子 憐 之 □ 澤 曰 寒 氏 。 盛 姬 求 飲 天子 命 人 取 漿 而 給 是 曰 壺 輲 。 天子 西 至 于 重 璧 之 臺 盛 姬 告 病 □ 天子 哀 之 是 曰 哀 次 。 天子 乃 殯 盛 姬 于 轂 丘 之 廟 。 壬 寅 天子 命 哭 。 啟 為 主 祭 文 賓 喪 天子 王 女 叔 㛗 為 主 。 天子 □ 賓 之 命 終 哀 禮 。 於 是 殤 祀 而 哭 。 內 史 執 策 所 官 人 □ 丌 職 曾 祝 敷 筵 席 設 几 盛 饋 具 肺 鹽 羹 胾 脯 棗 𨠑 醢 魚 腊 糗 韭 百 物 。 乃 陳 腥 俎 十 二 乾 豆 九 十 鼎 敦 壺 尊 四 十 器 。 曾 祝 祭 食 進 肺 鹽 祭 酒 。 乃 獻 喪 主 伊 扈 。 伊 扈 拜 受 。 □ 祭 女 又 獻 女 主 叔 㛗 。 叔 㛗 拜 受 。 祭 □ 祝 報 祭 觴 大 師 乃 哭 即 位 。 畢 哭 內 史 □ 策 而 哭 曾 祝 捧 饋 而 哭 御 者 □ 祈 而 哭 抗 者 觴 夕 而 哭 佐 者 承 斗 而 哭 佐 者 衣 裳 佩 □ 而 哭 樂 □ 人 陳 琴 瑟 □ 竽 籥 𥭳 筦 而 哭 百 □ 眾 官 人 各 □ 其 職 事 以 哭 。 曰 士 女 錯 踊 九 □ 乃 終 。 喪 主 伊 扈 哭 出 造 舍 父 兄 宗 姓 及 在 位 者 從 之 。 佐 者 哭 且 徹 饋 及 壺 鼎 俎 豆 。 眾 宮 人 各 □ 其 職 皆 哭 而 出 。 井 利 □ 事 後 出 而 收 。 癸 卯 大 哭 殤 祀 而 載 。 甲 辰 天子 南 葬 盛 姬 於 樂 池 之 南 。 天子 乃 命 盛 姬 □ 之 喪 視 皇 后 之 葬 法 。 亦 不 邦 後 於 諸 侯 。 河 濟 之 間 共 事 韋 穀 黃 城 三 邦 之 事 輦 喪 。 七 萃 之 士 抗 者 即 車 曾 祝 先 喪 大 匠 御 棺 。 日 月 之 旗 七 星 之 文 。 鼓 鐘 以 葬 龍 旗 以 □ 。 鳥 以 建 鼓 獸 以 建 鐘 龍 以 建 旗 。 曰 喪 之 先 後 及 哭 踊 者 之 間 畢 有 鐘 旗 □ 百 物 喪 器 井 利 典 之 列 于 喪 行 靡 有 不 備 。 擊 鼓 以 行 喪 舉 旗 以 勸 之 擊 鐘 以 止 哭 彌 旗 以 節 之 。 曰 □ 祀 大 哭 九 而 終 。 喪 出 于 門 喪 主 即 位 周 室 父 兄 子 孫 倍 之 諸 侯 屬 子 王 吏 倍 之 外 官 王 屬 七 萃 之 士 倍 之 姬 姓 子 弟 倍 之 執 職 之 人 倍 之 百 官 眾 人 倍 之 哭 者 七 倍 之 。 踊 者 三 十 行 行 萃 百 人 。 女 主 即 位 嬖 人 群 女 倍 之 王 臣 姬 姓 之 女 倍 之 宮 官 人 倍 之 宮 賢 庶 妾 倍 之 。 哭 者 五 倍 踊 者 次 從 。 曰 天子 命 喪 一 里 而 擊 鐘 止 哭 。 曰 匠 人 哭 于 車 上 曾 祝 哭 于 喪 前 七 萃 之 士 哭 於 喪 所 。 曰 小 哭 錯 踊 三 踊 而 行 五 里 而 次 。 曰 喪 三 舍 至 于 哀 次 五 舍 至 于 重 璧 之 臺 乃 休 。 天子 乃 周 姑 繇 之 水 以 圜 喪 車 是 曰 冏 車 。 曰 殤 祀 之 。

孟 冬 辛 亥 邢 侯 曹 侯 來 弔 。 內 史 將 之 以 見 天子 天子 告 不 豫 而 辭 焉 。 邢 侯 曹 侯 乃 弔 太 子 太 子 哭 出 廟 門 以 迎 邢 侯 再 拜 勞 之 。 侯 不 答 拜 。 邢 侯 謁 哭 于 廟 。 太 子 先 哭 而 入 西 向 即 位 。 內 史 賓 侯 北 向 而 立 大 哭 九 。 邢 侯 厝 踊 三 而 止 。 太 子 送 邢 侯 至 廟 門 之 外 。 邢 侯 遂 出 。 太 子 再 拜 送 之 。 曹 侯 廟 弔 入 哭 。 太 子 送 之 亦 如 邢 侯 之 禮 。 壬 子 天子 具 官 見 邢 侯 曹 侯 天子 還 返 邢 侯 曹 侯 執 見 拜 天子 之 武 一 。 天子 見 之 乃 遣 邢 侯 曹 侯 歸 于 其 邦 。 王 官 執 禮 共 于 二 侯 如 故 。 曰 天子 出 憲 以 或 禭 賵 。 癸 丑 大 哭 而 □ 。 甲 寅 殤 祀 大 哭 而 行 喪 五 舍 于 大 次 。 曰 喪 三 日 于 大 次 殤 祀 如 初 。 辛 酉 大 成 百 物 皆 備 。 壬 戌 葬 。 史 錄 繇 鼓 鐘 以 赤 下 棺 。 七 萃 之 士 □ 士 女 錯 踊 九 □ 喪 下 。 昧 爽 天子 使 嬖 人 贈 用 文 錦 明 衣 九 領 。 喪 宗 伊 扈 贈 用 變 裳 。 女 主 叔 㛗 贈 用 茵 組 。 百 嬖 人 官 師 畢 贈 。 井 利 乃 藏 。 報 哭 于 大 次 。 祥 祠 □ 祝 喪 罷 哭 辭 于 遠 人 。 為 盛 姬 謚 曰 哀 淑 人 。 天子 丘 人 。 是 曰 淑 人 之 丘 。

乙 丑 天子 東 征 舍 于 五 鹿 。 叔 㛗 思 哭 是 曰 女 㛗 之 丘 。 丁 卯 天子 東 征 釣 于 漯 水 以 祭 淑 人 是 曰 祭 丘 。 己 巳 天子 東 征 食 馬 于 漯 水 之 上 乃 鼓 之 棘 是 曰 馬 主 。 癸 酉 天子 南 征 至 于 菹 臺 。 仲 冬 甲 戌 天子 西 征 至 于 因 氏 。 天子 乃 釣 于 河 以 觀 姑 繇 之 木 。 丁 丑 天子 北 征 。 戊 寅 舍 于 河 上 乃 致 父 兄 子 弟 王 臣 姬 □ 祥 祠 畢 哭 終 喪 于 囂 氏 。 己 卯 天子 西 濟 于 河 囂 氏 之 遂 。 庚 辰 舍 于 茅 尺 於 是 禋 祀 除 喪 始 樂 素 服 而 歸 是 曰 素 氏 。 天子 遂 西 南 。 癸 未 至 於 野 王 。 甲 申 天子 北 升 于 大 北 之 隥 而 降 休 于 兩 柏 之 下 。 天子 永 念 傷 心 乃 思 淑 人 盛 姬 於 是 流 涕 。 七 萃 之 士 葽 豫 上 諫 于 天子 曰 自 古 有 死 有 生 豈 獨 淑 人 ？ 天子 不 樂 出 於 永 思 。 永 思 有 益 莫 忘 其 新 。 天子 哀 之 乃 又 流 涕 是 日 輟 。 己 未 乙 酉 天子 西 絕 鈃 隥 。 乃 遂 西 南 。 戊 子 至 于 鹽 。 己 丑 天子 南 登 于 薄 山 窴 軨 之 隥 乃 宿 于 虞 。 庚 申 天子 南 征 。 吉 日 辛 卯 。 天子 入 于 南 鄭 。

