 乾 之 

乾 道 陟 石 阪 胡 言 連 蹇 。 譯 瘖 且 聾 莫 使 道 通 。 請 謁 不 行 求 事 無 功 。

坤 招 殃 來 螫 害 我 邦 國 病 在 手 足 不 得 安 息 。

屯 陽 孤 亢 極 多 所 恨 惑 車 傾 蓋 亡 身 常 憂 惶 乃 得 其 願 雌 雄 相 從 。

蒙 鴶 鵴 鳲 鳩 專 一 無 尤 。 君 子 是 則 長 受 嘉 福 。

需 目 瞤 足 動 喜 如 其 願 舉 家 蒙 寵 。

訟 罷 馬 上 山 絕 無 水 泉 。 喉 焦 唇 乾 舌 不 能 言 。

師 倉 盈 庾 憶 宜 稼 黍 稷 。 國 家 富 有 人 民 蕃 息 。

比 中 夜 狗 吠 盜 在 墻 外 。 神明 祐 助 銷 散 皆 去 。

小 畜 据 斗 運 樞 順 天 無 憂 。 與 樂 並 居 。

履 空 拳 握 手 倒 地 更 起 。 富 饒 豐 衍 快 樂 無 已 。

泰 不 風 不 雨 白 日 皎 皎 。 宜 出 驅 馳 通 理 大 道 。

否 載 日 晶 光 驂 駕 六 龍 。 祿 命 徹 天 封 為 燕 王 。

同 人 子 號 索 哺 母 行 求 食 。 反 見 空 巢 訾 我 長 息 。

大 有 上帝 之 生 福 祐 日 成 。 脩 德 行 惠 樂 安 且 寧 。

謙 山 險 難 登 澗 中 多 石 車 馳 轊 擊 載 重 傷 軸 。 儋 負 善 躓 跌 踒 右 足 。

豫 禹 鑿 龍 門 通 利 水 源 。 東 注 滄 海 民 得 安 存 。

隨 乘 龍 上 天 兩 蛇 為 輔 湧 躍 雲 中 遊 觀 滄 海 安 樂 長 處 。

蠱 彭 祖 九 子 據 德 不 殆 。 南 山 松 柏 長 受 嘉 福 。

臨 南 山 昊 天 刺 政 關 身 。 疾 悲 無 辜 背 憎 為 仇 。

觀 江 河 淮 海 天 之 奧 府 。 眾 利 所 聚 可 以 饒 有 。 樂 我 君 子 百 福 是 受 。

噬 嗑 堅 冰 黃 鳥 啼 哀 悲 愁 不 見 甘 粒 但 觀 藜 蒿 數 驚 鷙 鳥 為 我 心 憂 。

賁 室 如 懸 磬 既 危 且 殆 早 見 之 士 依 山 谷 處 。

剝 大 禹 式 路 蚩 尤 除 道 。 周 匝 萬 里 不 危 不 殆 見 其 所 使 無 所 不 在 。

復 三 人 為 旅 俱 歸 北 海 入 門 上 堂 拜 謁 王 母 勞 賜 我 酒 。

無 妄 傳 言 相 誤 非 干 徑 路 。 鳴 鼓 逐 狐 不 知 迹 處 。

大 畜 三 羊 爭 雌 相 逐 奔 馳 終 日 不 食 精 氣 勞 疲 。

頤 純 服 黃 裳 戴 上 與 興 。 德 義 既 生 天下 歸 仁 。

大 過 桀 跖 並 處 人 民 愁 苦 。 擁 兵 荷 糧 戰 於 齊 魯 。

坎 黃 鳥 采 菉 既 嫁 不 荅 。 念 我 父 兄 思 復 邦 國 。

離 胎 生 孚 乳 長 息 成 就 。 充 滿 帝 室 家 國 昌 富 。

咸 三 人 求 橘 反 得 丹 穴 。 女 貴 以 富 黃 金 百 鎰 。

恆 東 山 西 岳 會 合 俱 食 百 家 送 從 以 成 恩 福 。

遯 弱 雞 無 距 與 鵲 交 鬭 翅 折 目 盲 為 鳩 所 傷 。

大 壯 隙 大 墻 壞 蠹 眾 木 折 。 狼 虎 為 政 天 降 罪 罰 。 高 弒 望 夷 胡 亥 以 斃 。

晉 三 癡 俱 走 迷 路 失 道 惑 不 知 歸 反 入 患 口 。

明 夷 弓 矢 俱 張 把 彈 折 絃 丸 發 不 至 道 遇 害 患 。

家 人 三 女 求 夫 伺 候 山 隅 不 見 復 關 長 思 歎 憂 。

睽 陽 旱 炎 炎 傷 害 禾 穀 穡 人 無 食 耕 夫 嘆 息 。

蹇 騎 㹠 逐 羊 不 見 所 望 徑 涉 虎 穴 亡 羊 失 羔 。

解 暗 昧 冥 語 相 傳 詿 誤 。 鬼 魅 所 舍 誰 知 臥 處 。

損 姬 姜 祥 淑 二 人 偶 食 論 仁 議 福 以 安 王 室 。

益 公 孫 駕 驪 載 聘 東 齊 。 延 陵 說 產 遺 季 紵 衣 。

夬 孤 竹 之 墟 失 婦 亡 夫 。 傷 於 蒺 藜 不 見 少 妻 。 東 郭 棠 姜 武 氏 以 亡 。

姤 仁 政 不 暴 鳳 凰 來 舍 。 四 時 順 節 民 安 其 處 。

萃 任 劣 力 薄 孱 駑 恐 怯 如 蝟 見 鵲 不 敢 拒 格 。

升 衛 侯 東 遊 惑 於 少 姬 。 亡 我 考 妣 久 迷 不 來 。

困 噂 噂 所 言 莫 如 我 垣 。 歡 喜 堅 固 可 以 長 安 。

井 鸑 鳴 岐 山 龜 應 幽 淵 。 男 女 媾 精 萬 物 化 生 。 文 王 以 成 為 周 開 庭 。

革 玄 黃 虺 隤 行 者 勞 疲 。 役 夫 憔 悴 踰 時 不 歸 。

鼎 弱 足 刖 跟 不 利 出 門 。 市 賈 不 利 折 亡 為 患 。

震 懸 貆 素 餐 居 非 其 安 。 失 輿 剝 廬 休 坐 徒 居 。

艮 民 怯 城 惡 姦 人 所 伏 。 寇 賊 大 至 入 我 郛 郭 妻 子 俘 獲 。

漸 陽 低 頭 陰 仰 首 。 水 為 災 傷 我 足 。 進 不 利 難 生 子 。

歸 妹 背 北 相 憎 心 意 不 同 如 火 與 金 。

豐 太 微 帝 室 黃 帝 所 宜 。 藩 屏 周 衛 不 可 得 入 常 安 無 患 。

旅 繭 栗 犧 牲 敬 享 鬼神 。 神 嗜 飲 食 受 福 多 孫 。

巽 出 門 逢 惡 與 禍 為 怨 。 更 相 擊 刺 傷 我 手 端 。

兌 鷁 飛 中 退 舉 事 不 進 眾 人 亂 潰 。

渙 跛 踦 相 隨 日 暮 牛 罷 。 陵 遲 後 旅 失 利 亡 雌 。

節 龍 角 博 預 位 至 公 卿 。 世 祿 久 長 起 動 安 寧 。

中 孚 舜 升 大 禹 石 夷 之 野 。 徵 詣 王 庭 并 治 水 土 。

小 過 從 風 放 火 荻 芝 俱 死 。 三 害 集 房 叔 子 中 傷 。

既 濟 梗 生 荊 山 命 制 輸 班 。 袍 衣 剝 脫 夏 熱 冬 寒 。 飢 餓 枯 槁 莫 人 莫 憐 。

未 濟 長 面 大 鼻 來 解 己 憂 。 遺 吾 福 子 與 我 惠 妻 惠 吾 嘉 喜 。

#@

 坤 之 

坤 不 風 不 雨 白 日 皎 皎 。 宜 出 驅 馳 通 利 大 道 。

乾 谷 風 布 氣 萬 物 出 生 。 萌 庶 長 養 華 葉 茂 成 。

屯 蒼 龍 單 獨 與 石 相 觸 。 摧 折 兩 角 室 家 不 足 。

蒙 城 上 有 烏 自 名 破 家 。 招 呼 酖 毒 為 國 患 災 。

需 霜 降 閉 戶 蟄 虫 隱 處 。 不 見 日 月 與 死 為 伍 。

訟 天 之 德 室 溫 仁 受 福 。 衣 裳 所 在 凶 惡 不 起 。

師 皇 陛 九 重 絕 不 可 登 。 未 見 王 公 謂 天 蓋 高 。

比 孔 德 如 玉 出 於 幽 谷 。 升 高 鼓 翼 輝 光 照 國 。

小 畜 五 軛 四 軌 復 得 饒 有 。 陳 力 就 列 騶 虞 悅 喜 。

履 四 足 無 角 君 子 所 服 。 南 征 述 職 以 惠 我 國 。

泰 雷 行 相 逐 無 有 攸 息 。 戰 于 平 陸 為 夷 所 覆 。

否 六 龍 爭 極 服 在 下 飾 。 謹 慎 管 鑰 結 禁 毋 出 。

同 人 長 男 少 女 相 向 共 語 福 祿 歡 喜 。

大 有 奸 延 惡 人 使 德 不 通 。 炎 火 為 殃 禾 穀 大 傷 。

謙 修 其 翰 翼 隨 風 向 北 。 至 虞 夏 國 與 舜 相 得 。 年 歲 大 樂 邑 無 盜 賊 。

豫 鈆 刀 攻 玉 堅 不 可 得 。 盡 我 筋 力 眡 蠒 為 疾 。

隨 舉 被 覆 目 不 見 日 月 。 衣 裳 簠 簋 就 長 夜 室 。

蠱 賊 仁 傷 德 天 怒 不 福 。 斬 刈 宗 社 失 其 邦 域 。

臨 白 龍 赤 虎 戰 鬭 俱 怒 。 蚩 尤 敗 走 死 於 魚 口 。

觀 北 辰 紫 宮 衣 冠 立 中 。 含 和 建 德 常 受 天 福 。

噬 嗑 稷 為 堯 使 西 見 王 母 。 拜 請 百 福 賜 我 善 子 。

賁 三 人 異 趣 反 覆 迷 惑 。 一 身 五 心 亂 無 所 得 。

剝 南 山 大 玃 盜 我 媚 妾 。 怯 不 敢 逐 退 而 獨 宿 。

復 眾 鬼 所 趨 反 作 大 怪 。 九 身 無 頭 魂 驚 魄 去 。 不 可 以 居 。

無 妄 延 頭 遠 望 眯 為 目 疾 。 不 見 叔 姬 使 伯 心 憂 。

大 畜 典 冊 法 書 藏 在 蘭 臺 。 雖 遭 亂 潰 獨 不 遇 災 。

頤 自 衛 反 魯 時 不 我 與 。 冰 炭 異 室 仁 道 隔 塞 。

大 過 瘤 癭 禿 疥 為 身 瘡 害 。 疾 病 癃 殘 常 不 遠 逮 。

坎 東 齊 郭 盧 嫁 於 洛 都 。 俊 良 美 好 媒 利 過 倍 。

離 齊 魯 爭 言 戰 於 龍 門 。 搆 怨 連 禍 三 世 不 安 。

咸 膏 澤 肥 壤 農 人 豐 敵 。 利 居 長 安 歷 世 無 患 。

恆 倉 盈 庾 億 宜 種 黍 稷 。 年 豐 歲 熟 民 得 安 息 。

遯 鴟 鴞 破 斧 邦 人 危 殆 。 賴 其 忠 德 轉 禍 為 福 傾 危 復 立 。

大 壯 歲 飢 無 年 虐 政 害 民 。 乾 溪 驪 山 秦 楚 結 冤 。

晉 栵 潔 累 累 締 結 難 解 。 嫫 母 衒 嫁 媒 不 得 坐 自 為 身 禍 。

明 夷 訾 陬 開 門 鶴 鳴 彈 冠 。 章 甫 進 用 舞 韶 和 鸞 。 三 人 翼 事 國 無 災 患 。

家 人 弟 妹 合 居 與 類 相 扶 。 願 慕 群 醜 不 離 其 處 。

睽 邯 鄲 反 言 兄 弟 生 患 。 涉 叔 憂 恨 卒 死 不 還 。

蹇 三 人 逐 兔 各 爭 有 得 。 愛 亡 善 走 多 獲 鹿 子 。

解 北 辰 紫 宮 衣 冠 立 中 。 含 和 建 德 常 受 天 福 。

損 拜 跪 請 免 不 得 其 哺 。 俛 首 衘 枚 低 頭 北 去 。

益 鶴 盜 我 珠 逃 於 東 隅 。 求 之 郭 墟 不 見 所 居 。

夬 一 簧 兩 舌 妄 言 謬 語 。 三 姦 成 虎 曾 母 投 杼 。

姤 孤 獨 特 處 莫 與 為 旅 。 身 日 勞 苦 使 布 五 谷 陰 陽 順 序 。

萃 褰 衣 涉 河 澗 流 浚 多 。 賴 遇 舟 子 濟 脫 無 他 。

升 憑 河 登 山 道 路 阻 難 求 事 少 便 。

困 兔 罝 之 容 不 失 其 恭 。 和 謙 致 樂 君 子 攸 同 。

井 三 女 求 夫 伺 候 山 隅 。 不 見 復 關 泣 涕 漣 如 。

革 螟 蟲 為 賊 害 我 五 穀 。 中 霤 空 虛 家 無 所 食 。

鼎 望 尚 阿 衡 太 宰 國 公 。 藩 屏 輔 弼 福 祿 來 同 。

震 三 年 生 狗 以 戌 為 母 。 荊 夷 上 侵 姬 伯 出 走 。

艮 塗 遏 道 塞 求 事 不 得 。

漸 探 懷 得 蚤 無 有 凶 憂 。 所 願 失 道 善 居 漸 好 。

歸 妹 飛 樓 屬 道 趾 多 攪 垣 。 居 之 不 安 覆 厭 為 患 。

豐 義 不 勝 情 以 欲 自 傾 。 幾 危 利 寵 折 角 摧 頸 。

旅 潼 滃 蔚 薈 扶 首 來 會 。 津 液 來 降 流 淹 滂 霈 。

巽 白 駒 生 芻 猗 猗 盛 姝 。 赫 喧 君 子 樂 以 忘 憂 。

兌 車 馳 人 趍 卷 甲 相 仇 。 齊 魯 寇 戰 敗 於 犬 丘 。

渙 舉 首 望 城 不 見 子 貞 使 我 悔 生 。

節 龍 鬭 時 門 失 理 傷 賢 。 內 畔 外 賊 則 生 禍 難 。

中 孚 安 如 泰 山 福 喜 屢 臻 。 雖 有 豺 虎 不 致 危 身 。

小 過 初 憂 後 喜 與 福 為 市 。 八 佾 列 陳 飲 御 嘉 友 。

既 濟 持 刀 操 肉 對 酒 不 食 。 夫 行 從 軍 小 子 入 獄 抱 膝 獨 宿 。

未 濟 陰 衰 老 極 陽 建 其 德 。 履 離 戴 光 天下 昭 明 。 功 業 不 長 蝦 䗫 代 王 。

#@

 屯 之 

屯 兵 征 大 宛 北 出 玉 關 。 與 胡 寇 戰 平 城 道 西 七 日 絕 糧 身 幾 不 全 。

乾 汎 汎 柏 舟 流 行 不 休 。 耿 耿 寤 寐 心 懷 大 憂 。 仁 不 逢 時 復 隱 窮 居 。

坤 採 薪 得 麟 大 命 隕 顛 。 豪 雄 爭 名 天下 四 分 。

蒙 山 崩 谷 絕 天 福 盡 竭 。 涇 渭 失 紀 玉 厤 盡 已 。

需 夏 臺 羑 里 湯 文 所 厄 。 鬼 侯 俞 賄 商 王 解 舍 。

訟 泥 津 汙 辱 棄 捐 溝 瀆 。 所 共 笑 哭 終 不 顯 錄 。

師 李 梅 冬 實 國 多 盜 賊 。 擾 亂 並 作 君 不 能 息 。

比 獐 鹿 逐 牧 飽 歸 其 居 。 反 還 次 舍 無 有 疾 故 。

小 畜 夾 河 為 婚 期 至 無 船 。 淫 心 失 望 不 見 所 歡 。

履 百 足 俱 行 相 輔 為 強 。 三 聖 翼 事 王 室 寵 光 。

泰 坐 位 失 處 不 能 自 居 。 賊 破 王 邑 陰 陽 顛 倒 。

否 登 几 上 輿 駕 駟 南 遊 。 合 從 散 橫 燕 齊 以 強 。

同 人 三 孫 荷 弩 無 益 於 輔 。 城 弱 不 守 邦 君 受 討 。

大 有 河 伯 大 呼 津 不 得 渡 。 船 空 無 人 往 來 亦 難 。

謙 甘 露 醴 泉 太 平 機 關 。 仁 德 感 應 歲 樂 民 安 。

豫 重 茵 厚 席 循 皋 採 藿 。 雖 躓 不 懼 反 復 其 宅 。

隨 太 乙 駕 騮 從 天 上 來 。 徵 我 叔 季 封 為 魯 侯 。

蠱 南 巴 六 安 石 解 戟 天 。 所 指 不 已 耋 老 復 丁 。 弊 室 舊 墟 更 為 新 家 。

臨 家 給 人 足 頌 聲 並 作 。 四 夷 賓 伏 干 戈 韜 閣 。

觀 東 鄰 嫁 女 為 王 妃 后 。 莊 公 築 館 以 尊 王 母 。 歸 于 京 師 季 姜 悅 喜 。

噬 嗑 陳 妻 敬 仲 兆 興 齊 姜 。 營 丘 是 適 八 世 大 昌 。

賁 路 多 枳 棘 步 刺 我 足 。 不 利 旅 客 為 心 作 毒 。

剝 天 官 列 宿 五 神 共 舍 。 宮 闕 光 堅 君 安 其 居 。

復 牧 羊 稻 園 聞 虎 呻 喧 。 懼 畏 惕 息 終 無 禍 患 。

無 妄 鳴 條 之 圖 北 奔 犬 胡 。 左 衽 為 長 國 號 匈 奴 。 主 君 旄 頭 立 尊 單 于 。

大 畜 剋 身 潔 己 逢 禹 巡 狩 。 錫 我 玄 珪 拜 受 福 佑 。

頤 冬 華 不 實 國 多 盜 賊 。 疾 病 難 醫 鬼 哭 其 室 。

大 過 襄 送 季 女 至 于 蕩 道 。 齊 子 旦 夕 留 連 久 處 。

坎 朽 根 倒 樹 花 葉 落 去 。 卒 逢 火 焱 隨 風 偃 仆 。

離 陰 變 為 陽 女 化 作 男 。 治 道 得 通 君 臣 相 承 。

咸 炎 絕 續 光 火 滅 復 明 。 簡 易 理 得 以 成 乾 功 。

恆 多 載 重 負 捐 棄 于 野 。 予 母 誰 子 但 自 勞 苦 。

遯 江 河 海 澤 眾 利 安 宅 。 可 以 富 有 飲 御 嘉 客 。

大 壯 冬 採 薇 蘭 地 凍 堅 坼 。 利 走 室 北 暮 無 所 得 。

晉 烏 鳴 嘻 嘻 天 火 將 起 。 燔 我 室 屋 災 及 姬 后 。

明 夷 蠆 室 蜂 戶 螫 我 手 足 。 不 可 進 取 為 身 害 速 。

家 人 崔 嵬 北 獄 天 神 貴 客 。 溫 仁 正 直 主 布 恩 德 。 開 衣 不 已 蒙 受 大 福 。

睽 伯 蹇 叔 盲 莫 與 守 床 。 失 我 衣 裘 伐 民 除 鄉 。

蹇 為 季 求 婦 家 在 東 海 。 水 長 無 船 不 見 所 歡 。

解 山 陵 丘 墓 魂 魄 失 舍 。 精 神 盡 竭 長 寢 不 覺 。

損 踦 牛 失 角 下 山 傷 軸 。 失 其 利 祿 。

益 水 戴 船 舟 無 根 以 浮 。 往 往 溶 溶 心 勞 且 憂 。

夬 有 鳥 來 飛 集 于 古 樹 。 鳴 聲 可 惡 主 將 出 去 。

姤 東 徙 不 時 觸 患 離 憂 。 井 泥 無 濡 思 叔 舊 居 。

萃 黃 帝 所 生 伏 羲 之 宇 。 兵 刃 不 至 利 以 居 止 。

升 東 山 救 亂 處 婦 思 夫 。 勞 我 君 子 役 無 休 已 。

困 跛 躓 未 起 先 利 後 市 不 得 鹿 子 。

井 大 蛇 當 路 使 季 畏 懼 。 湯 火 之 災 切 近 我 膚 。 賴 其 天 幸 趨 於 王 廬 。

革 從 容 長 閒 遊 戲 南 山 。 拜 祠 禱 神 使 神 無 患 。

鼎 區 脫 康 居 慕 義 入 朝 。 湛 露 之 歡 三 爵 畢 恩 。 復 歸 野 廬 與 母 相 扶 。

震 龜 鱉 列 市 河 海 饒 有 。 長 錢 善 價 商 李 悅 喜 。

艮 年 常 蒙 慶 今 歲 受 福 。 三 夫 採 葩 出 必 有 得 。

漸 二 人 俱 東 道 路 爭 訟 。 意 乖 不 同 使 君 忷 忷 。

歸 妹 樹 我 藿 豆 鹿 兔 為 食 。 君 不 恤 護 秋 無 收 入 。

豐 黃 鳥 悲 鳴 愁 不 見 星 。 困 於 鷙 鳥 鸇 使 我 驚 。

旅 雙 鳧 俱 飛 欲 歸 稻 食 。 經 涉 萑 澤 為 矢 所 射 傷 我 胸 臆 。

巽 久 客 無 依 思 歸 我 鄉 。 雷 雨 盛 溢 道 未 得 通 。

兌 道 路 僻 除 南 至 東 遼 。 衛 子 善 辭 使 國 無 憂 。

渙 同 枕 同 袍 中 年 相 知 。 少 賈 無 失 獨 居 愁 思 。

節 眾 神 集 眾 相 與 議 語 。 南 國 虐 亂 百 姓 愁 苦 。 興 師 征 討 更 立 賢 主 。

中 孚 北 陸 閉 蟄 隱 伏 不 出 。 目 盲 耳 聾 道 路 不 通 。

小 過 痴 狂 妄 作 心 誑 善 惑 。 迷 行 失 路 不 知 南 北 。

既 濟 棟 隆 輔 強 寵 貴 日 光 。 福 善 並 作 樂 以 高 明 。

未 濟 愛 我 嬰 女 牽 衣 不 與 。 冀 幸 高 貴 反 曰 賤 下 。

#@

 蒙 之 

蒙 何 草 不 黃 至 未 盡 玄 。 室 家 分 離 悲 愁 於 心 。

乾 海 為 水 王 聰 聖 且 明 。 百 流 歸 德 無 有 叛 逆 常 饒 優 足 。

坤 天 之 所 有 禍 不 過 家 。 左 輔 右 弼 金 玉 滿 堂 。 常 盈 不 亡 富 如 敖 倉 。

屯 安 息 康 居 異 國 穹 廬 。 非 吾 習 俗 使 我 心 憂 。

需 范 公 鴟 夷 善 賈 飾 資 。 東 之 營 丘 易 字 子 皮 。 把 珠 載 金 多 得 利 歸 。

訟 老 楊 日 衰 條 多 枯 枝 。 爵 級 不 進 。 遂 下 摧 隤 。

師 小 狐 渡 水 污 濡 其 尾 。 利 得 無 幾 與 道 合 契 。

比 豕 生 魚 魴 鼠 舞 庭 堂 。 奸 佞 施 毒 上 下 昏 荒 君 失 其 國 。

小 畜 天地 配 享 六 位 光 明 。 陰 陽 順 序 以 成 和 平 。

履 踝 踵 足 傷 右 指 病 癰 。 失 旅 後 時 利 走 不 來 。

泰 異 體 殊 患 各 有 所 屬 。 四 鄰 孤 媼 欲 寄 我 室 。 王 母 罵 詈 求 不 可 得 。

否 操 耜 鄉 畝 折 貨 稷 黍 。 飲 食 充 口 安 利 無 咎 。

同 人 所 受 大 喜 福 祿 重 來 。 樂 且 日 富 蒙 慶 得 財 。

大 有 舉 盃 飲 酒 無 益 溫 寒 。 指 直 失 取 亡 利 不 懽 。

謙 日 月 相 望 光 明 盛 昌 。 三 聖 茂 承 功 德 大 隆 。

豫 猾 夫 爭 強 民 去 其 鄉 。 公 孫 叔 子 戰 於 瀟 湘 。

隨 猿 墮 高 木 不 踒 手 足 。 還 歸 其 室 保 我 金 玉 。

蠱 逐 狐 東 山 水 遏 我 前 。 深 不 可 涉 失 利 後 便 。

臨 鑿 井 求 玉 非 卞 氏 寶 。 名 困 身 辱 勞 無 所 得 。

觀 黃 玉 溫 厚 君 子 所 服 。 甘 露 溽 暑 萬 物 生 茂 。

噬 嗑 畫 龍 頭 頸 文 章 不 成 。 甘 言 善 語 說 辭 無 名 。

賁 招 禍 致 凶 來 弊 我 邦 。 病 在 手 足 不 得 安 息 。

剝 履 位 乘 勢 靡 有 絕 斃 。 皆 為 隸 圉 與 眾 庶 伍 。

復 獐 鹿 雉 兔 群 聚 東 囿 。 盧 黃 白 脊 俱 往 趨 逐 。 九 齚 十 得 君 子 有 喜 。

無 妄 織 金 未 成 緯 畫 無 名 。 長 子 逐 兔 鹿 起 失 路 。 後 利 不 得 因 無 所 據 。

大 畜 天 厭 周 德 命 與 仁 國 。 以 禮 靖 民 兵 革 休 息 。

頤 重 譯 賀 芝 來 除 我 憂 。 善 說 遂 良 與 喜 相 求 。

大 過 膏 澤 肥 壤 人 民 孔 樂 。 宜 利 俱 止 長 安 富 貴 。

坎 白 龍 黑 虎 起 鬐 暴 怒 。 戰 於 涿 鹿 蚩 尤 敗 走 。 居 止 不 殆 君 安 其 所 。

離 抱 關 傳 語 聾 跛 摧 殆 。 眾 賤 無 下 災 殃 所 在 。

咸 憂 禍 解 除 喜 至 慶 來 。 坐 立 歡 門 與 樂 為 鄰 。

恆 折 鋒 載 殳 輿 馬 放 休 。 狩 軍 依 營 天下 安 寧 。

遯 至 德 之 君 仁 政 且 溫 。 伊 呂 股 肱 國 富 民 安 。

大 壯 千 里 望 城 不 見 山 青 。 老 兔 蝦 蟆 遠 絕 無 家 。

晉 有 莘 季 女 為 夏 妃 后 。 貴 夫 壽 子 母 字 四 海 。

明 夷 不 虞 之 患 禍 至 無 門 。 奄 忽 暴 卒 痛 傷 我 心 。

家 人 飛 鷹 退 去 不 食 鄰 鳥 。 憂 患 解 除 君 主 安 居 。

睽 跮 蹉 側 跌 申 酉 為 祟 。 亥 戌 滅 明 顏 子 隱 藏 。

蹇 司 錄 憑 怒 謀 議 無 道 。 商 民 失 政 殷 人 乏 祀 。

解 望 鷄 得 雉 冀 馬 獲 駒 。 大 德 生 少 有 瘳 從 居 。

損 忉 忉 怛 怛 如 將 不 活 。 黍 稷 之 恩 靈 輒 以 存 。

益 莫 莫 輯 輯 夜 作 晝 匿 。 謀 議 我 資 來 攻 我 室 。 空 盡 我 財 幾 無 以 食 。

夬 天 之 所 壞 不 可 強 支 。 眾 口 指 笑 雖 貴 必 危 。

姤 目 動 睫 瞤 喜 來 加 身 。 舉 家 蒙 歡 吉 利 無 殃 。

萃 黿 羹 芬 香 染 指 弗 嘗 。 口 飢 於 手 子 公 恨 饞 。

升 天 福 所 豐 兆 如 飛 龍 。 成 子 得 志 六 三 以 興 。

困 氓 伯 以 婚 抱 布 自 媒 。 棄 禮 急 情 卒 罹 悔 憂 。

震 夏 姬 親 附 心 聽 悅 喜 。 利 以 搏 取 無 言 不 許 。

艮 南 山 昊 天 刺 政 閔 身 。 疾 悲 無 辜 背 憎 為 仇 。

井 三 人 為 旅 俱 歸 北 海 。 入 門 上 堂 拜 謁 王 母 。 勞 賜 我 酒 懽 樂 無 彊 。

革 愆 淫 旱 疾 傷 害 稼 穡 。 喪 制 病 來 農 人 無 食 。

鼎 攫 飯 把 肉 以 就 口 食 。 所 往 必 得 無 有 虛 乏 。

漸 鳥 飛 無 翼 兔 走 折 足 。 雖 欲 會 同 未 得 所 欲 。

歸 妺 體 重 飛 難 不 得 踰 關 不 離 室 垣 。

豐 四 雄 並 處 人 民 愁 苦 。 擁 兵 西 東 不 得 安 所 。

旅 譯 重 關 牢 求 解 己 憂 。 心 感 乃 成 與 喜 俱 居 。

巽 患 解 憂 除 王 母 相 於 。 與 喜 俱 來 使 我 安 居 。

兌 冬 生 不 華 老 女 無 家 。 霜 冷 蓬 室 更 為 枯 株 。

渙 震 慄 恐 懼 多 所 畏 惡 。 行 道 留 難 不 可 以 步 。

節 三 人 共 妻 莫 適 為 雌 。 子 無 名 氏 公 不 可 知 。

中 孚 早 凋 被 霜 花 葉 不 長 。 非 時 為 災 家 受 其 殃 。

小 過 雉 兔 之 東 狼 虎 所 從 。 貪 叨 凶 惡 不 可 止 息 。

既 濟 馬 驚 破 車 主 墮 深 溝 。 身 死 魂 去 離 其 室 廬 。

未 濟 山 林 麓 藪 非 人 所 往 。 鳥 獸 無 禮 使 我 心 苦 。

#@

 需 之 

需 久 旱 三 年 草 木 不 生 。 粢 盛 空 之 無 以 供 靈 。

乾 火 滅 復 息 君 明 其 德 。 仁 人 可 遇 身 受 利 福 。

坤 溫 山 松 柏 常 茂 不 落 。 鸞 凰 以 庇 得 其 歡 樂 。

屯 西 誅 不 服 恃 強 負 力 。 倍 道 趨 敵 師 徒 敗 覆 。

蒙 三 塗 五 岳 陽 城 太 室 。 神明 所 伏 獨 無 兵 革 。

訟 二 牛 生 狗 以 戌 為 母 。 荊 夷 上 侵 姬 伯 出 走 。

師 鳧 遊 江 海 役 行 千 里 。 以 為 死 亡 復 見 空 素 。 長 主 凶 憂 。

比 太 乙 駕 騮 從 天 上 來 。 徵 君 叔 季 封 為 魯 侯 。 無 有 凶 憂 。

小 畜 紝 績 獨 居 寡 處 無 夫 。 陰 陽 失 忘 為 人 僕 使 。

履 兵 征 大 宛 北 出 玉 門 。 與 胡 寇 戰 平 城 道 西 。 七 日 絕 糧 身 幾 不 全 。

泰 楚 靈 暴 虐 罷 極 民 力 。 禍 起 乾 溪 棄 疾 作 毒 。 扶 仗 奔 逃 身 死 亥 室 。

否 雌 單 獨 居 歸 其 本 巢 。 毛 羽 憔 悴 志 如 死 灰 。

同 人 兩 矛 相 刺 勇 力 鈞 敵 。 交 綏 結 和 不 破 不 缺 。

大 有 乘 船 渡 濟 載 水 逢 火 。 賴 幸 免 禍 蒙 我 生 全 。

謙 喪 寵 溢 尤 政 傾 家 覆 。 我 宗 失 國 秦 滅 周 室 。

豫 冬 無 藏 冰 春 陽 不 通 。 陰 流 為 賊 國 被 其 殃 。

隨 田 鼠 野 雞 意 常 欲 逃 。 拘 制 籠 檻 不 得 動 搖 。

蠱 佩 玉 蕊 兮 無 所 繫 之 。 旨 酒 一 盛 莫 與 笑 語 。 孤 寡 獨 特 常 愁 憂 苦 。

臨 沒 游 源 口 求 鮫 為 寶 。 家 危 自 懼 復 出 生 道 。

觀 河 水 孔 穴 壞 敗 我 室 。 水 深 無 岸 魚 鱉 傾 側 。

噬 嗑 教 羊 牧 兔 使 魚 捕 鼠 。 任 非 其 人 費 日 無 功 。

賁 升 戶 入 室 就 溫 燠 食 。 冰 凍 北 陸 不 能 相 賊 。

剝 孤 竹 之 墟 老 婦 无 夫 。 傷 於 蒺 藜 不 見 少 妻 。 東 郭 堂 姜 武 氏 破 亡 。

復 凶 禍 災 殃 日 益 明 彰 。 福 不 可 釐 三 郤 夷 傷 。

無 妄 載 璧 秉 珪 請 命 于 河 。 周 公 作 誓 沖 人 瘳 愈 。

大 畜 鳥 升 鵲 舉 照 臨 東 海 。 龍 降 庭 堅 為 陶 叔 後 。 封 圻 英 六 履 祿 綏 厚 。

頤 危 坐 至 暮 請 求 不 得 。 膏 澤 不 降 政 戾 民 忒 。

大 過 宜 昌 娶 婦 東 家 歌 舞 。 宴 樂 有 序 長 樂 嘉 喜 。

坎 鑿 井 求 玉 非 卞 氏 寶 。 名 困 身 辱 勞 無 所 得 。

離 鵠 思 其 雄 欲 隨 鳳 東 。 順 理 羽 翼 出 次 須 日 。 中 留 北 邑 復 反 其 室 。

咸 早 霜 晚 雪 傷 害 禾 麥 。 損 功 棄 力 飢 無 所 食 。

恆 蝙 螺 生 子 深 目 黑 醜 。 雖 飾 相 就 眾 人 莫 取 。

遯 去 如 飛 鴻 避 凶 且 東 。 遂 得 全 脫 與 福 相 逢 。

大 壯 婚 姻 合 配 同 枕 共 牢 。 以 降 休 嘉 子 孫 封 侯 。

晉 咸 陽 辰 巳 長 安 戌 亥 。 丘 陵 生 止 非 魚 鰌 市 。 不 可 辭 阻 終 無 悔 咎 。

明 夷 螟 䖝 為 賊 害 我 五 穀 。 簞 食 空 虛 家 無 所 食 。

家 人 謀 恩 拜 德 東 歸 吾 國 。 慷 慨 宴 笑 歡 樂 有 福 。

睽 齋 具 贖 狸 不 聽 我 辭 。 係 於 虎 鬚 牽 不 得 來 。

蹇 比 目 附 翼 歡 樂 相 得 。 行 止 集 周 終 不 離 忒 。

解 一 指 食 肉 口 無 所 得 。 染 其 鼎 鼐 舌 饞 於 腹 。

損 曳 綸 江 海 釣 挂 魴 鯉 。 王 孫 得 利 以 享 仲 友 。

益 商 紂 牧 野 顛 敗 所 在 。 賦 斂 重 數 黎 元 愁 苦 。

夬 北 辰 紫 宮 衣 冠 立 中 。 含 和 建 德 常 受 天 福 。

姤 輕 戰 尚 勇 不 知 兵 權 。 為 敵 所 制 從 師 北 奔 。

萃 大 口 宣 舌 神 使 仲 言 。 黃 龍 景 星 出 應 德 門 。 與 福 上 天 天下 安 昌 。

升 凶 子 禍 孫 把 劍 向 門 。 凶 訟 讙 囂 驚 駭 我 家 。

困 祝 伯 善 言 能 事 鬼神 。 辭 祈 萬 歲 使 君 延 年 。

井 珪 璧 琮 璋 執 贄 見 王 。 百 里 甯 戚 應 聘 齊 秦 。

革 昧 旦 乘 車 履 危 蹈 溝 。 亡 失 裙 襦 摧 折 兩 軸 。

鼎 膠 著 木 連 不 出 牛 欄 。 斯 饗 羔 羊 家 室 相 安 。

震 卷 領 遁 世 仁 德 不 舍 。 三 聖 攸 同 周 家 茂 興 。

艮 黍 稷 苗 稻 垂 秀 方 造 。 中 旱 不 雨 傷 風 枯 槁 。

漸 冠 帶 南 遊 與 福 喜 逢 。 期 於 嘉 貞 拜 為 公 卿 。

歸 妹 一 巢 九 子 同 公 共 母 。 柔 順 利 貞 出 入 不 殆 福 祿 所 在 。

豐 韓 氏 長 女 嫁 於 東 海 。 宜 家 富 主 柔 順 以 居 。 利 得 過 倍 。

旅 因 禍 受 福 喜 盈 我 室 所 願 必 得 。

巽 晉 平 有 疾 迎 醫 秦 國 。 病 乃 大 患 分 為 兩 豎 。 逃 匿 膏 盲 和 不 能 愈 。

兌 杜 飛 門 啟 患 憂 大 解 。 脩 福 行 善 不 為 身 禍 。

渙 追 亡 逐 北 至 止 而 得 。 稚 叔 相 呼 反 其 室 廬 。

節 鳥 鳴 既 端 一 呼 三 顛 。 動 搖 東 西 危 慄 不 安 。 疾 病 無 患 。

中 孚 龍 化 為 虎 泰 山 之 陽 。 眾 多 從 者 莫 敢 救 藏 。

小 過 焱 風 忽 起 車 馳 揭 揭 。 棄 名 追 亡 失 其 和 節 憂 心 惙 惙 。

既 濟 遊 居 石 門 祿 安 身 全 。 受 福 西 鄰 歸 飲 玉 泉 。

未 濟 登 高 上 山 見 王 自 言 。 申 理 我 讒 得 職 蒙 恩 。

#@

 訟 之 

訟 文 巧 俗 弊 將 反 大 質 。 僵 死 如 麻 流 血 濡 櫓 。 皆 知 其 母 不 識 其 父 干 戈 乃 止 。

乾 文 王 四 乳 仁 愛 篤 厚 。 子 畜 十 男 夭 折 無 有 。

坤 日 入 望 東 不 見 子 家 。 長 女 無 夫 左 手 搔 頭 。

屯 東 上 泰 山 見 堯 自 言 。 申 理 我 冤 以 解 憂 患 。

蒙 奎 軫 溫 湯 過 角 宿 房 。 宣 時 布 和 無 所 不 通 。

需 引 船 牽 頭 雖 拘 無 憂 。 王 母 善 禱 禍 不 成 災 。

師 鳧 得 水 沒 喜 笑 自 啄 。 毛 羽 悅 澤 利 以 攻 玉 。 公 出 不 復 伯 氏 客 宿 。

比 水 流 趍 下 欲 至 東 海 。 求 我 所 有 買 魴 與 鯉 。

小 畜 獐 鹿 逐 牧 安 飽 其 居 。 反 還 次 舍 無 有 疾 故 。

履 樹 植 藿 豆 不 得 芸 鋤 。 王 事 靡 盬 秋 無 所 收 。

泰 弱 水 之 西 有 西 王 母 。 生 不 知 死 與 天 相 保 。

否 數 窮 廓 落 困 於 歷 室 。 卒 登 玉 堂 與 堯 侑 食 。

同 人 子 鉏 執 麟 春 秋 作 元 。 陰 聖 將 終 尼 父 悲 心 。

大 有 尹 氏 伯 奇 父 子 生 離 。 無 罪 被 辜 長 舌 所 為 。

謙 播 木 折 枝 與 母 別 離 。 九 皋 難 扣 絕 不 相 知 。

豫 弱 雞 無 距 與 鵲 格 鬭 。 翅 折 目 盲 為 鳩 所 傷 。

隨 甲 乙 丙 丁 俱 歸 我 庭 。 三 丑 六 子 入 門 見 母 。

蠱 桑 葉 螟 蠹 衣 弊 如 絡 。 女 工 不 成 絲 布 為 玉 。

臨 開 牢 闢 門 巡 狩 釋 冤 。 夏 臺 羑 里 湯 文 悅 喜 。

觀 欽 明 之 德 坐 前 玉 食 。 必 保 嘉 美 長 受 安 福 。

噬 嗑 武 夫 司 空 多 口 爭 訟 。 金 火 當 戶 民 不 安 處 年 飢 無 有 。

賁 紫 閣 九 重 尊 嚴 在 中 。 黃 帝 堯 舜 履 行 至 公 。 冠 帶 垂 衣 天下 康 寧 。

剝 負 牛 上 山 力 劣 行 難 。 烈 風 雨 雪 遮 遏 我 前 。 中 道 復 還 憂 者 自 歡 。

復 褰 兔 缺 唇 行 難 齒 寒 。 口 痛 不 言 為 身 生 患 。

無 妄 合 體 比 翼 嘉 耦 相 得 。 與 君 同 好 使 我 有 福 。

大 畜 口 啄 卒 卒 憂 從 中 出 。 喪 我 寶 貝 妻 妾 失 位 。

頤 兩 心 不 同 或 從 西 東 。 明 論 終 日 莫 適 相 從 。

大 過 啞 啞 笑 言 與 善 飲 食 。 長 樂 行 觴 千 秋 起 舞 拜 受 大 福 。

坎 初 憂 後 喜 與 福 為 市 。 八 佾 列 陳 飲 御 諸 友 。

離 西 徙 無 家 破 其 新 車 。 王 孫 失 利 不 如 止 居 。

咸 鳳 凰 在 左 麒 麟 處 右 。 仁 聖 相 遇 伊 呂 集 聚 。 時 無 殃 咎 福 為 我 母 。

恆 區 脫 康 居 慕 仁 入 朝 。 湛 露 之 歡 三 爵 畢 恩 復 歸 舊 廬 。

遯 疾 貧 望 幸 使 伯 行 販 。 關 牢 擇 羊 多 得 大 牂 。

大 壯 處 高 不 傷 雖 危 不 亡 。 握 珠 懷 玉 還 歸 其 鄉 。

晉 右 手 棄 酒 左 手 牧 牂 。 行 逢 禮 御 餌 得 玉 杯 。

明 夷 養 虎 牧 狼 還 自 賊 傷 。 大 勇 小 捷 雖 危 不 亡 。

家 人 戴 堯 扶 禹 松 喬 彭 祖 。 西 遇 王 母 道 路 夷 易 無 敢 難 者 。

睽 秋 冬 探 巢 不 得 鵲 鶵 。 衘 指 北 去 媿 我 少 姬 。

蹇 兩 羝 三 牂 俱 之 代 鄉 。 留 連 多 難 損 其 食 糧 。

解 南 徙 無 廬 鳥 破 其 巢 。 伐 木 思 初 不 利 動 搖 。

損 爭 訟 不 已 更 相 擊 劍 。 張 季 弱 口 被 髮 北 走 。

益 延 頸 望 酒 不 入 我 口 。 初 喜 後 否 得 利 無 有 。

夬 被 髮 傾 走 寇 逐 我 後 。 亡 失 刀 兵 身 全 不 傷 。

姤 麟 鳳 所 遊 安 樂 無 憂 。 君 子 撫 民 世 代 千 秋 。

萃 褰 衣 涉 河 水 深 漬 罷 。 賴 幸 舟 子 濟 脫 無 他 。

升 憒 憒 不 悅 憂 從 中 出 。 喪 我 金 罌 無 妄 失 位 。

困 絆 跳 不 遠 心 與 言 反 。 尼 父 望 家 萏 菡 未 華 。

井 大 壯 肥 㹀 惠 我 諸 舅 。 內 外 和 睦 不 憂 飢 渴 。

革 黃 帝 建 元 文 德 在 身 。 祿 若 陽 春 封 為 魯 君 。

鼎 虎 聚 摩 牙 人 待 豚 豬 。 往 必 傷 亡 宜 利 止 居 。

震 天地 配 享 六 位 光 明 。 陰 陽 順 序 以 成 和 平 。

艮 猿 墜 高 木 不 踒 手 足 。 保 我 金 玉 還 歸 其 室 。

漸 營 室 紫 宮 堅 不 可 攻 。 明神 建 德 君 受 大 福 。

歸 妹 孤 翁 寡 婦 獨 宿 悲 苦 。 目 張 耳 鳴 無 與 笑 語 。

豐 低 頭 窺 視 有 所 畏 避 。 行 者 不 利 酒 酸 魚 敗 眾 莫 貪 嗜 。

旅 載 金 販 狗 利 棄 我 走 。 藏 匿 淵 底 悔 折 為 咎 。

巽 行 觸 大 忌 與 司 命 牾 執 囚 束 縛 拘 制 於 吏 。

兌 執 玉 歡 喜 佩 之 解 攣 。 危 詳 及 安 使 我 無 患 。

渙 機 杼 紛 擾 女 功 不 成 。 長 妹 許 嫁 衣 無 襦 袴 。 聞 禍 不 成 凶 惡 消 去 。

節 金 人 鐵 距 火 燒 左 右 。 雖 懼 不 恐 獨 得 全 處 。

中 孚 謝 恩 拜 德 東 歸 吾 國 。 舞 蹈 欣 躍 歡 樂 受 福 。

小 過 青 牛 白 咽 呼 我 俱 田 歷 山 之 下 可 以 多 耕 。 歲 樂 時 節 民 人 安 寧 。

既 濟 白 雉 群 雊 慕 德 朝 貢 。 湛 露 之 恩 使 我 得 懽 。

未 濟 避 患 東 西 反 入 禍 門 。 糟 糠 不 足 憂 愁 我 心 。

#@

 師 之 

師 烏 鳴 呼 子 哺 以 酒 脯 。 高 樓 之 處 子 來 歸 母 。 穡 人 成 功 年 歲 大 有 妬 婦 無 子 。

乾 一 簧 兩 舌 佞 言 諂 語 。 三 姦 成 市 曾 母 投 杼 。

坤 春 桃 生 花 季 女 宜 家 。 受 福 且 多 在 師 中 吉 男 為 封 君 。

屯 殊 類 異 路 心 不 相 慕 。 牝 牛 牡 猳 獨 無 室 家 。

蒙 折 葉 蔽 目 不 見 稚 叔 。 三 足 孤 烏 遠 其 元 夫 。

需 雀 東 求 粒 誤 入 罔 域 。 賴 逢 君 子 脫 復 歸 息 。

訟 王 孫 季 子 相 與 孝 友 。 明 允 篤 誠 升 擢 薦 舉 為 國 幹 輔 。

比 削 樹 無 枝 與 子 分 離 。 飢 寒 莫 食 獨 泣 哀 悲 。

小 畜 舜 升 大 禹 石 夷 之 野 。 徵 詣 玉 闕 拜 理 水 土 。

履 義 不 勝 情 以 欲 自 營 。 見 利 危 寵 滅 君 令 名 。

泰 三 人 北 行 六 位 光 明 。 道 逢 淑 女 與 我 驥 子 。

否 羿 張 烏 號 彀 射 天 狼 。 柱 國 雄 勇 鬭 死 滎 陽 。

同 人 季 姬 踟 躕 結 衿 待 時 。 終 日 至 暮 百 兩 不 來 。

大 有 鴻 鴈 翩 翩 始 怨 勞 苦 。 災 疫 病 民 鰥 寡 愁 憂 。

謙 穿 胸 狗 邦 僵 離 旁 舂 。 天地 易 紀 日 月 更 始 。

豫 北 山 有 棗 使 叔 壽 考 。 東 嶺 多 栗 宜 行 賈 市 。 陸 梁 雌 雉 所 至 利 喜 。

隨 干 旄 旌 旗 撫 幟 在 郊 。 雖 有 寶 玉 无 路 致 之 。

蠱 精 潔 淵 塞 為 讒 所 言 。 證 訊 詰 請 繫 於 枳 溫 。 甘 棠 聽 斷 怡 然 蒙 恩 。

臨 玄 黃 虺 隤 行 者 勞 罷 。 役 夫 憔 悴 踰 時 不 歸 。

觀 膚 敏 之 德 發 憤 忘 食 。 虜 豹 禽 說 以 成 主 德 。

噬 嗑 采 唐 沫 鄉 要 我 桑 中 。 失 信 不 會 憂 思 約 帶 。

賁 伯 寧 子 福 惠 我 邦 國 。 蠲 除 苛 殘 使 季 無 患 。

剝 讒 父 佞 雄 賊 亂 邦 國 。 生 雖 忠 孝 敗 恩 不 福 。

復 淵 泉 隄 防 水 道 通 利 。 順 注 湖 海 邦 國 富 有 。

無 妄 江 南 多 蝮 螫 我 手 足 。 冤 繁 詰 屈 痛 徹 心 腹 。

大 畜 三 人 俱 行 別 離 獨 食 。 一 身 五 心 反 覆 迷 惑 亂 無 所 得 。

頤 鴉 鳴 庭 中 以 戒 災 凶 。 重 門 擊 柝 備 不 速 客 。

大 過 功 成 事 就 拱 手 安 居 。 立 德 有 言 坐 飾 貢 賦 。

坎 國 亂 不 安 兵 革 為 患 。 掠 我 妻 子 家 中 飢 寒 。

離 戴 堯 扶 禹 從 喬 彭 祖 。 西 遇 王 母 道 路 夷 易 無 敢 難 者 。

咸 長 尾 委 蛇 畫 地 成 河 深 不 可 涉 。 絕 無 以 比 惆 悵 會 息 。

恆 乘 龍 從 蜺 徵 詣 北 闕 。 乃 見 宣 室 拜 守 東 城 。 鎮 慰 黎 元 舉 家 蒙 福 。

遯 土 與 山 連 終 身 無 患 。 天地 高 明 萬 歲 長 安 。

大 壯 久 旱 水 涸 枯 槁 無 澤 。 虛 修 其 德 。 未 有 所 獲 。

晉 依 天 倚 地 凶 危 不 至 。 上 清 下 淨 受 福 大 明 君 受 其 利 。

明 夷 火 烈 不 去 必 殪 僵 仆 。 燔 我 衣 裾 福 不 可 悔 。

家 人 配 合 相 迎 利 之 四 鄉 。 欣 喜 興 釋 所 言 得 當 。

睽 清 人 高 子 久 屯 外 野 。 道 遙 不 歸 思 我 慈 母 。

蹇 武 庫 軍 府 甲 兵 所 聚 。 非 里 邑 居 不 可 舍 止 。

解 三 德 五 才 和 合 四 時 。 陰 陽 順 序 國 無 咎 災 。

損 解 衣 毛 羽 飛 入 大 都 。 晨 門 戒 守 鄭 忽 失 家 。

益 削 根 燒 株 不 生 肌 膚 。 病 在 心 腹 日 以 燋 枯 。

夬 文 山 紫 芝 雍 梁 朱 草 。 生 長 和 氣 福 祿 來 處 。

姤 多 載 重 負 捐 棄 于 野 。 予 母 誰 子 但 自 勞 苦 。

萃 鳧 雁 啞 啞 以 水 為 家 。 雌 雄 相 和 心 志 娛 樂 得 其 歡 欲 。

升 耳 目 盲 聾 所 言 不 通 。 佇 立 以 泣 事 無 成 功 。

困 天 宮 列 宿 五 神 所 舍 。 宮 闕 堅 固 君 安 其 居 。

井 范 子 妙 材 戮辱 傷 膚 。 然 後 相 國 封 為 應 侯 。

革 秋 冬 探 巢 不 得 鵲 雛 。 衘 指 北 去 慚 我 少 夫 。

鼎 子 畏 於 匡 厄 困 陳 蔡 。 德 行 不 危 竟 脫 厄 害 。

震 鴻 飛 在 陸 公 出 不 復 。 仲 氏 任 止 伯 氏 客 宿 。

艮 鶴 鳴 九 皋 避 世 隱 居 。 抱 朴 守 真 竟 不 隨 時 。

漸 舜 升 大 禹 石 夷 之 野 。 徵 詣 玉 闕 拜 治 水 土 。

歸 妹 左 輔 右 弼 金 玉 滿 匱 。 常 盈 不 亡 富 如 廒 倉 。

豐 崔 嵬 北 岳 天 神 貴 客 。 衣 冠 不 已 蒙 被 恩 德 。

旅 空 槽 注 豬 獖 彘 不 到 。 張 弓 祝 雞 雄 父 飛 去 。

巽 胡 蠻 戎 狄 大 陰 所 積 。 涸 冰 凍 寒 君 子 不 存 。

兌 甘 露 醴 泉 太 平 機 關 。 仁 德 感 應 歲 樂 民 安 。

渙 惡 來 呼 伯 慎 驚 外 客 。 甲 守 閉 宅 以 備 凶 急 。 臨 折 之 憂 將 滅 無 災 。

節 日 月 相 望 光 明 盛 昌 。 三 聖 茂 功 仁 德 大 隆 。

中 孚 葛 藟 蒙 棘 華 不 得 實 。 讒 佞 亂 政 使 恩 壅 塞 。

小 過 鄰 不 我 顧 而 望 玉 女 。 身 多 癩 疾 誰 肯 媚 者 。

既 濟 精 誠 所 在 神 為 之 輔 。 德 教 尚 忠 彌 世 長 久 。 三 聖 尚 功 多 受 福 祉 。

未 濟 鑽 木 取 火 掘 地 索 泉 。 主 母 飢 渴 手 為 心 禍 。

#@

 比 之 

比 鹿 得 美 草 鳴 呼 其 友 。 九 族 和 睦 不 憂 飢 乏 。 長 子 入 獄 霜 降 族 哭 。

乾 繼 祖 復 宗 追 明 成 康 。 光 照 萬 國 享 世 久 長 。

坤 麟 子 鳳 雛 生 長 家 國 。 和 氣 所 居 康 樂 無 憂 邦 多 聖 人 。

屯 取 火 流 泉 釣 鰟 山 顛 。 魚 不 可 得 火 不 肯 燃 。

蒙 彭 生 為 娛 白 虎 行 菑 。 盜 堯 衣 裳 桀 跖 荷 兵 。 青 禽 照 火 三 日 夷 傷 。

需 黍 稷 醇 醴 敬 奉 山 宗 。 神 嗜 飲 食 甘 雨 嘉 降 。 黎 庶 蕃 殖 獨 蒙 福 祉 。

訟 李 花 再 實 鴻 飛 降 集 。 仁 哲 權 輿 蔭 國 受 福 。

師 千 歲 之 墟 大 國 所 屠 。 不 見 子 都 城 空 無 家 。

小 畜 公 子 王 孫 把 彈 挕 丸 。 發 輒 有 得 室 家 饒 足 。

履 驪 姬 讒 喜 與 二 嬖 謀 。 譖 殺 恭 子 賊 害 忠 孝 。 申 生 以 縊 重 耳 奔 逃 。

泰 長 生 無 極 子 孫 千 億 。 柏 柱 載 青 堅 固 不 傾 。

否 失 意 懷 憂 如 幽 狴 牢 。 亡 子 喪 夫 附 托 寄 居 。

同 人 仁 智 隱 伏 麟 不 可 得 。 龍 蛇 潛 藏 虛 居 堂 室 。

大 有 挒 絜 累 累 締 結 難 解 。 嫫 母 衒 嫁 媒 不 得 坐 自 為 身 禍 。

謙 蜩 飛 墜 木 不 毀 頭 足 。 保 我 羽 翼 復 歸 其 室 。

豫 陳 媯 敬 仲 兆 興 齊 姜 。 乃 適 營 丘 八 世 大 昌 。

隨 過 時 不 歸 雌 雄 苦 悲 。 徘 徊 外 國 與 母 分 離 。

蠱 齊 魯 爭 言 戰 於 龍 門 。 搆 怨 結 禍 三 世 不 安 。

臨 府 藏 之 富 王 以 賑 貸 。 捕 魚 河 海 苟 願 多 得 。

觀 鳴 鶴 北 飛 下 就 稻 池 。 鱣 鮪 鰋 鯉 眾 多 饒 有 一 狗 獲 兩 利 得 過 倍 。

噬 嗑 蒼 梧 鬱 林 道 易 利 通 。 元 龜 象 齒 寶 貝 南 金 為 吾 福 功 。

賁 兩 火 爭 明 雖 鬭 不 傷 。 分 離 且 忍 全 我 弟 兄 。

剝 伯 夷 叔 齊 貞 廉 之 師 。 以 德 防 患 憂 禍 不 存 。

復 季 去 我 東 髮 櫛 如 蓬 。 展 轉 空 床 內 懷 憂 傷 。

無 妄 百 足 俱 行 相 輔 為 強 。 三 聖 翼 事 王 室 寵 光 。

大 畜 壅 遏 隄 防 水 不 得 行 。 火 盛 陽 光 陰 蜺 伏 藏 退 還 其 鄉 。

頤 滕 蛇 乘 龍 年 歲 飢 凶 民 食 草 蓬 。

大 過 鉛 刀 攻 玉 堅 不 可 得 。 盡 我 筋 力 胝 蠒 為 候 。

坎 恆 山 浦 壽 高 邑 所 在 。 陰 氣 下 淋 洪 水 不 處 牢 人 開 戶 。

離 比 目 四 翼 來 安 我 國 。 福 善 上 堂 與 我 同 床 。

咸 杜 口 結 舌 心 中 怫 鬱 。 去 菑 患 生 莫 所 告 冤 。

恆 牽 尾 不 前 逆 理 失 臣 。 忠 莫 往 來 惠 朔 以 奔 。

遯 早 霜 晚 雪 傷 害 禾 麥 。 損 功 棄 力 飢 無 所 食 。

大 壯 適 戍 失 期 患 生 無 聊 。 懼 以 發 憂 發 藏 閉 塞 邦 國 騷 愁 。

晉 昊 天 白 日 照 臨 我 國 。 萬 民 康 樂 咸 賴 嘉 福 。

明 夷 元 吉 无 咎 安 寧 不 殆 。 時 行 則 行 勿 之 有 悔 。

家 人 懿 公 淺 愚 不 深 受 謀 。 無 援 失 國 為 狄 所 賊 。

睽 城 上 有 烏 自 號 破 家 。 呼 喚 鴆 毒 為 國 患 災 。

蹇 長 股 喜 走 趍 步 千 里 。 王 良 嘉 言 伯 來 在 道 。 申 見 王 母 。

解 耕 石 山 顛 費 種 家 貧 。 無 聊 處 作 苗 髮 不 生 。

損 二 人 異 路 東 趍 西 步 。 千 里 之 行 不 相 知 處 。

益 純 服 黃 裳 載 土 以 興 。 德 義 茂 生 天下 歸 仁 。

夬 五 銑 鐵 頤 倉 庫 空 虛 。 賈 市 無 盈 與 利 為 仇 。

姤 登 崑 崙 入 天 門 。 過 糟 丘 宿 玉 泉 。 問 惠 觀 見 仁 君 。

萃 團 團 白 日 為 月 所 食 。 損 上 毀 下 鄭 昭 出 走 。

升 倉 盈 庾 億 宜 稼 黍 稷 。 年 歲 有 息 國 家 富 有 。

困 虎 狼 結 謀 相 聚 為 保 。 伺 嚙 牛 羊 道 絕 不 通 傷 我 商 人 。

井 木 年 摧 折 常 恐 不 活 。 老 賴 福 慶 光 榮 相 輔 。

革 同 載 共 車 中 道 分 去 。 喪 我 元 夫 獨 為 孤 苦 。

鼎 飲 酒 醉 酗 跳 躍 爭 鬭 。 伯 傷 叔 僵 東 家 治 喪 。

震 出 值 凶 災 逢 五 赤 頭 跳 言 死 格 。 扶 杖 伏 聽 不 敢 動 搖 。

艮 狼 虎 爭 強 禮 義 不 行 。 兼 吞 其 國 齊 晉 無 主 。

漸 南 國 少 子 方 略 美 好 。 求 我 長 女 薄 賤 不 與 。 反 得 醜 惡 後 乃 大 悔 。

歸 妹 一 身 兩 頭 莫 適 其 軀 。 亂 不 可 治 孰 為 湯 漢 。

豐 李 耳 彙 鵲 更 相 恐 怯 。 偃 爾 以 腹 不 能 距 格 。

旅 松 柏 棟 梁 相 輔 為 強 八 哲 五 教 王 室 康 寧 。

巽 雀 行 求 食 暮 歸 孚 乳 反 其 屋 室 安 寧 如 故 。

兌 四 尾 六 頭 為 凶 作 妖 陰 不 奉 陽 上 失 其 明 。

渙 一 衣 三 闕 結 緝 不 便 歧 道 異 路 日 暮 不 到 。

節 牙 蘖 生 齒 室 當 啟 戶 幽 人 利 貞 鼓 翼 起 舞 。

中 孚 春 鴻 飛 東 以 馬 質 金 利 得 十 倍 重 載 歸 鄉 。

小 過 歡 悅 以 喜 子 孫 俱 在 守 發 能 忍 不 見 殃 咎 。

既 濟 精 神 消 落 形 骸 醜 惡 齬 齚 頓 挫 枯 槁 腐 蠹 。

未 濟 登 高 上 山 見 王 自 言 申 理 我 冤 得 職 蒙 恩 。

#@

 小 畜 之 

小 畜 白 鳥 衘 餌 鳴 呼 其 子 斡 枝 張 翅 來 從 其 母 伯 仲 叔 季 尢 賀 舉 手 。

乾 東 遇 虎 地 牛 馬 奔 驚 道 絕 不 通 南 困 無 功 。

坤 子 鉏 執 麟 春 秋 作 元 陰 將 以 終 尼 父 悲 心 。

屯 取 火 泉 源 釣 魚 山 顛 魚 不 可 得 火 不 可 然 。

蒙 機 關 不 便 不 能 出 言 精 誠 不 通 為 人 所 冤 。

需 故 室 舊 廬 稍 弊 且 徐 不 如 新 巢 可 治 樂 居 。

訟 蜲 蛇 循 流 東 求 大 魚 預 且 舉 網 庖 人 歌 謳 。

師 鑿 山 通 道 南 至 嘉 國 周 公 祝 祖 襄 適 荊 楚 。

比 鵲 近 卻 縮 不 見 頭 目 日 以 困 急 不 能 自 復 。

履 五 舌 啄 難 各 自 有 言 異 國 殊 俗 使 心 迷 惑 所 求 不 得 。

泰 天 門 開 闢 牢 戶 寥 廓 桎 梏 解 脫 拘 囚 縱 釋 。

否 堅 冰 黃 鳥 常 哀 愁 悲 數 驚 鷙 鳥 雛 為 我 憂 。

同 人 日 走 月 步 趣 不 同 舍 夫 妻 反 目 主 君 失 居 。

大 有 金 牙 鐵 齒 西 王 母 子 。 無 有 患 殃 。 扶 舍 陟 道 到 來 不 久 。

謙 式 微 式 微 憂 禍 相 半 隔 以 岩 山 室 家 分 散 。

豫 眾 神 集 聚 相 與 議 語 南 國 虛 亂 百 姓 勞 苦 興 師 征 伐 更 立 賢 主 。

隨 虎 狼 爭 食 禮 義 不 行 兼 吞 其 國 齊 魯 無 主 。

蠱 寄 生 無 根 如 過 浮 雲 本 立 不 固 斯 須 落 去 更 為 枯 樹 。

臨 子 啼 索 哺 母 行 求 食 反 見 空 巢 長 息 訾 弋 。

觀 駕 駟 逐 狐 輪 掛 荊 棘 車 不 結 轍 公 子 無 得 。

噬 嗑 方 啄 廣 口 仁 智 聖 厚 釋 解 倒 懸 唐 國 太 安 。

賁 駕 福 乘 喜 來 至 家 國 戴 慶 南 行 離 我 安 居 。

剝 孔 鯉 伯 魚 北 至 高 奴 木 馬 金 車 駕 遊 大 都 王 母 送 我 來 牝 字 駒 。

復 三 足 無 頭 不 知 所 之 心 狂 精 傷 莫 使 為 明 不 見 日 光 。

無 妄 騋 牝 龍 身 日 馭 三 千 南 止 蒼 梧 與 福 為 婚 。 道 里 夷 易 安 全 無 忌 。

大 畜 辰 次 降 婁 王 駕 巡 時 廣 佑 施 惠 安 國 無 憂 。

頤 望 幸 不 到 文 章 未 就 王 子 逐 走 馬 騎 啣 傷 昳 跡 不 得 曷 其 有 常 。

大 過 中 原 有 菽 以 待 饔 食 飲 御 諸 友 所 求 大 得 。

坎 亂 茅 縮 酒 靈 巫 拜 禱 神 怒 不 許 瘁 愁 憂 苦 。

離 李 華 再 實 鴻 卵 降 集 仁 哲 以 興 蔭 國 受 福 。

咸 源 出 陵 足 行 於 山 趾 不 為 暴 害 民 得 安 居 。

恆 客 入 其 門 奔 走 東 西 童 女 不 織 士 棄 耕 畝 暴 骨 千 里 歲 寒 無 年 。

遯 天 之 所 予 福 祿 常 在 以 永 康 寧 不 憂 危 殆 。

大 壯 蝗 食 我 稻 驅 不 可 去 實 穗 無 有 但 見 空 藁 。

晉 牛 驥 同 堂 郭 氏 已 亡 國 破 空 虛 君 奔 走 逃 。

明 夷 狗 無 前 足 陰 謀 其 北 為 身 賊 害 何 以 安 息 。

家 人 兩 輪 自 轉 南 上 大 阪 四 馬 共 轅 無 有 重 難 與 禹 笑 言 。 鶴 鳴 竅 穴 不 離 其 室 。

睽 芽 孽 生 達 陽 昌 於 外 左 手 執 籥 公 言 錫 爵 。

蹇 秋 花 冬 萼 數 被 嚴 霜 甲 兵 當 庭 萬 物 不 生 雄 犬 夜 鳴 民 擾 大 驚 。

解 霜 降 閉 戶 蟄 虫 隱 處 不 見 日 月 與 死 為 伍 。

損 身 載 百 里 功 加 四 海 為 文 開 基 武 立 大 柱 。

益 禹 作 神 鼎 伯 益 衘 指 斧 斤 高 閣 憧 位 獨 坐 賣 庸 不 售 苦 困 為 禍 。

夬 福 祚 之 家 喜 至 憂 除 如 風 兼 雨 出 車 入 魚 。

姤 蒼 龍 隱 伏 麟 鳳 遠 匿 寇 來 同 處 未 得 安 息 。

升 白 鶴 𠾑 珠 夜 食 為 明 懷 安 德 音 身 受 光 榮 。

萃 旦 生 夕 死 名 曰 嬰 鬼 不 可 得 視 。

困 行 役 未 已 新 事 復 起 姬 姜 勞 苦 不 得 休 息 。

井 憂 患 解 除 喜 至 慶 來 坐 立 懽 忻 與 樂 為 鄰 。

革 晨 風 之 翰 大 舉 就 溫 昧 過 我 邑 羿 無 所 得 。

鼎 下 田 稷 黍 芳 華 生 齒 大 雨 集 降 紛 澇 滿 甕 。

震 君 子 碌 碌 鳥 庇 茂 木 。 見 春 百 穀 心 勞 願 德 。

艮 折 臂 踒 足 不 能 進 酒 祠 祀 闊 曠 神 怒 不 喜 。

漸 學 靈 三 年 聖 且 神明 光 見 善 祥 吉 喜 福 慶 鳴 鳩 飛 來 告 我 無 憂 。

歸 妹 三 婦 同 夫 志 不 相 思 心 懷 不 平 志 常 愁 悲 。

豐 中 田 膏 黍 以 享 王 母 受 福 千 億 所 求 大 得 。

旅 陽 火 不 災 喜 至 慶 來 降 福 送 喜 鼓 琴 歌 謳 。

兌 陽 明 不 息 君 無 恩 德 伯 氏 失 利 農 喪 其 力 。

巽 燕 雀 衘 茅 以 生 孚 乳 兄 弟 六 人 姣 好 孝 悌 各 得 其 願 和 悅 相 樂 。

渙 鶉 尾 奔 奔 火 中 成 軍 虢 叔 出 奔 下 失 其 君 。

節 兩 人 相 距 止 不 同 舍 夫 妻 離 散 衛 侯 失 居 。

中 孚 魃 為 燔 虐 風 吹 雲 卻 欲 上 不 得 反 歸 其 宅 。

小 過 關 雎 淑 女 配 我 君 子 少 妻 在 門 君 子 嘉 喜 。

既 濟 慈 母 赤 子 饗 賜 得 士 夷 狄 服 除 以 安 王 家 。

未 濟 三 足 孤 烏 靈 鳴 督 卸 思 過 罰 惡 自 賊 其 家 。

#@

 履 之 

履 十 烏 俱 飛 羿 得 九 雌 雖 得 淂 全 且 驚 不 危 。

乾 東 嚮 藩 垣 相 與 笑 言 子 般 執 鞭 圉 人 作 患 。

坤 循 河 樀 舟 旁 淮 東 游 漁 父 舉 網 先 得 大 鰌 。

屯 轅 折 輪 破 馬 倚 僕 臥 後 旅 先 宿 右 足 跌 踒 。

蒙 兩 人 相 絆 相 與 悖 戾 心 不 同 爭 訟 忷 忷 然 。

需 北 辰 紫 宮 衣 冠 立 中 含 和 建 德 常 受 天 福 。

訟 遊 居 石 門 祿 身 安 全 受 福 西 鄰 歸 飲 玉 泉 。

師 羊 腸 九 縈 相 推 併 前 止 須 王 孫 乃 能 上 天 。

比 爭 訟 相 倍 和 氣 不 處 陰 陽 俱 否 穀 風 母 子 。

小 畜 郭 叔 距 頤 為 棘 所 拘 龍 額 重 顙 。 禍 不 成 殃 復 歸 其 鄉 。

泰 蠆 室 蜂 戶 螫 我 手 足 不 得 進 止 為 吾 害 咎 。

否 怒 非 其 怨 因 拘 有 遷 貪 妬 腐 鼠 而 呼 鴞 鳶 失 反 被 困 。

同 人 嬰 孩 求 乳 母 歸 其 子 黃 麑 悅 喜 自 樂 甘 餌 。

大 有 鍼 鏤 勝 服 錦 繡 不 成 鷹 逐 雉 兔 爪 折 不 得 。

謙 雨 潦 集 降 河 梁 不 通 鄒 魯 閉 塞 破 費 市 空 。

豫 封 豕 溝 瀆 水 潦 空 谷 客 止 舍 宿 泥 塗 至 腹 。 處 無 黍 稷 。

隨 三 姦 相 擾 桀 跖 為 交 上 下 騷 離 隔 絕 天 道 。

蠱 齊 景 惑 疑 為 孺 子 牛 嫡 庶 不 明 賊 孽 為 患 。

臨 三 羊 俱 亡 走 奔 南 行 會 暮 失 跡 不 知 所 藏 。

觀 請 伯 行 賈 。 代 山 之 野 夜 歷 險 阻 不 逢 危 殆 利 如 澆 酒 。

噬 嗑 桑 之 將 落 殞 其 黃 葉 失 勢 傾 側 而 無 所 立 。

賁 上 山 求 魚 入 水 捕 狸 市 非 其 歸 自 令 久 留 。

剝 名 成 德 就 項 領 不 試 景 公 耋 老 尼 父 逝 去 。

復 天 之 奧 隅 堯 舜 所 居 以 存 保 身 為 我 國 家 。

無 妄 雎 鳩 淑 女 賢 聖 配 偶 宜 家 壽 福 吉 慶 長 久 。

大 畜 兩 人 俱 爭 莫 能 有 定 心 乖 不 同 訟 言 起 凶 。

頤 涉 伯 徇 名 棄 禮 誅 身 不 得 其 道 成 子 奔 燕 。

大 過 踰 江 求 橘 并 得 大 栗 烹 羊 食 肉 飲 酒 歌 笑 。

坎 山 險 難 升 澗 中 多 石 車 馳 轊 擊 重 傷 載 軸 擔 負 善 躓 跌 踒 右 足 。

離 元 利 孔 福 神 所 子 畜 般 樂 無 苦 得 其 歡 欲 。

咸 烏 鵲 食 穀 張 口 受 哺 蒙 被 恩 福 長 大 成 就 柔 順 利 貞 君 臣 合 好 。

恆 潼 滃 蔚 薈 膚 寸 來 會 津 液 下 降 流 潦 滂 沛 。

遯 路 多 枳 棘 步 刺 我 足 不 利 旅 客 為 心 作 毒 。

大 壯 虺 蝮 所 聚 難 以 居 處 毒 螫 痛 甚 瘡 不 可 愈 。

晉 麟 鳳 相 隨 觀 察 安 危 東 郭 聖 人 后 稷 周 公 共 和 政 令 君 子 攸 同 利 以 居 止 長 無 憂 凶 。

明 夷 築 亂 不 時 使 民 恨 憂 立 祉 為 笑 君 危 臣 騷 。

家 人 黃 帝 所 生 伏 羲 之 宅 兵 刃 不 至 利 以 居 止 。

睽 雀 行 求 食 暮 歸 屋 宿 反 其 室 舍 安 寧 無 故 。

蹇 太 倉 積 穀 天下 饒 食 陰 陽 調 和 年 歲 時 熟 。

解 竿 旄 旗 旌 執 幟 在 郊 雖 有 寶 珠 無 路 致 之 。

損 履 機 蹈 顛 墜 入 寒 淵 行 不 能 前 足 矮 不 便 。

益 𠾑 命 止 車 和 合 兩 家 蛾 眉 皓 齒 二 國 率 殭 。

夬 吉 日 車 攻 田 弋 獲 禽 宣 王 飲 酒 以 告 嘉 功 。

姤 重 伯 黃 寶 宜 以 我 市 嫁 娶 有 恩 利 得 過 母 。

萃 延 頸 望 酒 不 入 我 口 深 以 自 喜 利 得 無 有 。

升 牧 為 代 守 饗 食 甘 賜 得 吏 士 意 戰 大 破 胡 長 安 國 家 。

困 日 出 溫 谷 臨 照 萬 國 高 明 淑 仁 虞 夏 配 德 。

井 逐 兔 索 烏 破 我 弓 車 日 暮 不 及 失 利 後 時 。

革 譌 言 妄 語 傳 相 詿 誤 道 左 失 迹 不 知 所 處 。

鼎 履 虎 躡 蛇 貶 損 我 威 君 子 失 車 去 其 國 家 。

震 本 根 不 固 花 葉 落 去 更 為 孤 嫗 不 得 相 親 。

艮 五 軛 四 軏 優 得 饒 有 陳 力 就 列 騶 虞 喜 悅 。

漸 黃 帝 紫 雲 聖 且 神明 光 見 福 祥 告 我 无 殃 。

歸 妹 五 利 四 福 俱 佃 高 邑 黍 稷 盛 茂 多 獲 藁 稻 。

豐 群 虎 入 邑 求 索 肉 食 大 人 衛 守 君 不 失 國 。

旅 烏 子 鵲 雛 常 與 母 居 願 慕 群 侶 不 離 其 巢 。

巽 蹇 驢 不 材 駿 驥 失 時 筋 勞 力 盡 罷 於 沙 丘 。

兌 玄 鬣 黑 顙 東 歸 高 鄉 朱 鳥 道 引 靈 龜 載 莊 遂 抵 天 門 見 我 貞 君 。

渙 探 巢 得 雛 鳩 鵲 來 俱 使 我 音 娛 。

節 安 上 宜 官 一 日 九 遷 升 擢 超 等 牧 養 常 山 。 君 臣 獲 安 。

中 孚 大 頭 目 明 載 受 嘉 福 三 雀 飛 來 與 祿 相 得 。

小 過 遠 視 千 里 不 見 黑 子 離 婁 之 明 無 益 于 光 。

既 濟 三 女 為 姦 俱 遊 高 園 倍 室 夜 行 與 伯 笑 言 。 不 忍 主 母 失 禮 酒 冤 皇 天 誰 告 ？

未 濟 日 辰 不 和 強 弱 相 振 一 雌 兩 雄 客 勝 主 人 。

#@

 泰 之 

泰 求 玉 陳 國 留 連 東 域 須 我 王 孫 四 月 來 復 主 君 有 德 蒙 恩 受 福 。

乾 伯 夷 叔 齊 貞 廉 之 師 以 德 防 患 憂 禍 不 存 。

坤 濟 深 難 渡 濡 我 衣 袴 五 子 善 櫂 脫 無 他 故 。

屯 倚 立 相 望 適 得 道 通 。 驅 駕 奔 馳 比 目 同 床 。

蒙 葛 藟 蒙 棘 花 不 得 實 讒 佞 為 政 使 恩 壅 塞 。

需 四 足 無 角 君 子 所 服 南 征 述 職 與 福 相 得 。

訟 踝 踵 之 傷 左 指 病 癰 失 旅 後 時 利 走 不 來 。

師 春 城 夏 國 生 長 之 域 可 以 服 食 保 全 家 國 。

比 望 驥 不 來 駒 蹇 為 憂 雨 驚 我 心 風 撼 我 肌 。

小 畜 久 客 無 床 思 歸 我 鄉 雷 雨 涌 盈 道 不 得 通 。

履 舫 船 備 水 旁 可 燃 火 積 善 有 徵 終 身 無 禍 。

否 陟 岵 望 母 役 事 未 已 王 政 無 盬 不 得 相 保 。

同 人 多 載 重 負 捐 棄 于 野 予 母 誰 子 但 自 勞 苦 。

大 有 生 直 地 乳 上 皇 大 喜 賜 我 福 祉 受 命 無 極 。

謙 翕 翕 䡘 䡘 稍 墮 山 顛 滅 其 令 名 長 沒 不 全 。

豫 東 鄰 嫁 女 為 王 妃 后 莊 公 築 館 以 尊 王 母 歸 于 京 師 季 姜 悅 喜 。

隨 伯 虎 仲 熊 德 義 淵 閎 使 布 五 穀 陰 陽 順 敘 。

蠱 敏 捷 敬 疾 如 猨 升 木 彤 弓 雖 調 終 不 能 獲 。

臨 舉 被 覆 目 不 見 日 月 衣 裘 簟 床 就 長 夜 室 。

觀 忍 醜 少 羞 無 面 有 頭 虛 日 以 弊 消 寡 耗 減 。

噬 嗑 涸 陰 沍 寒 常 冰 不 溫 令 人 墮 怠 雹 大 為 災 。

賁 夏 麥 麩 䵃 霜 擊 其 芒 疾 君 敗 國 使 民 夭 傷 。

剝 淵 涸 龍 憂 箕 子 為 奴 午 叔 隕 命 殷 破 其 家 。

復 跛 踦 相 隨 日 暮 牛 罷 陵 遲 後 旅 失 利 亡 雌 。

無 妄 桑 之 將 落 隕 其 黃 葉 失 勢 傾 側 如 無 所 立 。

大 畜 生 長 以 時 長 育 根 本 陰 陽 和 德 歲 樂 無 憂 。

頤 童 女 無 夫 未 有 匹 配 陰 陽 不 和 空 坐 獨 宿 。

大 過 春 令 原 宥 仁 德 不 合 三 聖 攸 同 周 國 茂 興 。

坎 金 精 耀 怒 帶 劍 過 午 兩 虎 相 距 雖 驚 无 咎 。

離 危 坐 至 暮 請 求 不 得 膏 澤 不 降 政 戾 民 忒 。

咸 老 楊 日 衰 條 多 枯 枝 爵 級 不 進 日 下 摧 隤 。

恆 蔡 侯 適 楚 留 連 江 濱 踰 時 歷 月 思 其 君 后 。

遯 右 撫 劍 頭 左 受 鉤 帶 凶 訟 不 止 相 與 爭 戾 。 失 利 市 肆 。

大 壯 水 流 趨 下 遠 至 東 海 求 我 所 有 買 鮪 與 鯉 。

晉 登 几 上 輿 駕 駟 南 遊 合 縱 散 衡 燕 秦 以 強 。

明 夷 求 兔 得 獐 過 其 所 望 歡 以 相 迎 高 位 夷 傷 。

家 人 過 時 不 歸 道 遠 且 迷 旅 人 心 悲 使 我 徘 徊 。

睽 魂 孤 無 室 衘 指 含 食 盜 張 民 饋 見 敵 失 肉 。

蹇 居 如 轉 丸 危 不 得 安 東 西 不 寧 動 生 憂 患 。

解 坤 厚 地 德 庶 物 蕃 息 平 康 正 直 以 綏 大 福 。

損 挒 蔽 牡 荊 生 賢 山 傍 仇 敵 背 憎 孰 肯 相 迎 ？

益 鳳 凰 衘 書 賜 我 玄 珪 封 為 晉 侯 。

夬 作 凶 不 善 相 牽 入 井 溺 陷 辜 罪 禍 至 憂 有 。

姤 悲 鳴 北 行 失 其 長 兄 伯 仲 不 幸 骸 骨 散 亡 。

萃 羔 衣 豹 裘 高 易 我 家 君 子 維 好 。

升 日 中 為 市 各 抱 所 有 交 易 資 貨 貪 珠 懷 寶 。 心 悅 歡 喜 。

困 振 急 絕 理 常 陽 不 雨 物 病 焦 乾 華 實 無 有 。

井 狐 貉 載 剝 徙 溫 厚 蓐 寒 棘 為 疾 有 所 不 足 。

革 履 踐 危 難 脫 執 去 患 入 福 喜 門 見 誨 大 君 。

鼎 四 亂 不 安 東 西 為 患 退 止 我 足 毋 出 國 城 乃 得 全 完 賴 其 生 福 。

震 南 國 少 子 才 略 美 好 求 我 長 女 賤 薄 不 與 反 得 醜 惡 後 乃 大 悔 。

艮 妄 怒 失 理 陽 孤 無 輔 物 病 焦 枯 年 飢 於 黍 。

漸 倬 然 遠 咎 避 患 害 早 田 獲 三 狐 見 民 為 寶 。

歸 妹 逐 鹿 山 巔 利 去 我 西 維 邪 南 北 無 所 不 得 。

豐 龍 蛇 所 聚 大 水 來 處 滑 滑 泲 泲 使 我 無 賴 。

旅 從 風 吹 火 牽 騏 驥 尾 易 為 功 力 因 催 受 福 。

巽 澤 狗 水 鳧 難 畜 少 雛 不 為 家 饒 心 其 函 逋 。

兌 水 壞 我 里 東 流 為 海 龜 鳧 讙 囂 不 覩 慈 母 。

渙 褰 衣 涉 行 水 深 漬 多 賴 幸 舟 子 濟 脫 無 他 。

節 龜 厭 河 海 陸 行 不 止 自 令 枯 槁 失 其 都 市 憂 悔 為 咎 亦 無 及 已 。

中 孚 同 本 異 業 樂 仁 政 德 東 鄰 慕 義 來 興 我 國 。

小 過 桃 李 花 實 累 累 日 息 長 大 成 熟 甘 美 可 食 為 我 利 福 。

既 濟 重 瞳 四 乳 聰 明 順 理 無 隱 不 形 微 視 千 里 災 害 不 作 君 子 集 聚 。

未 濟 實 沈 參 墟 以 義 討 尤 次 止 結 盟 以 成 霸 功 。

#@

 否 之 

否 秦 為 虎 狼 與 晉 爭 強 併 吞 其 國 號 曰 始 皇 。

乾 天 之 奧 府 眾 利 所 聚 可 以 饒 有 樂 我 君 子 。

坤 天 之 所 災 凶 不 可 居 轉 徙 獲 福 留 止 危 憂 。

屯 名 成 德 就 項 領 不 試 景 公 耋 老 尼 父 逝 去 。

蒙 特 善 避 患 福 祿 常 存 雖 有 豺 虎 不 能 危 患 。

需 避 患 東 西 反 入 禍 門 糠 糟 不 屬 憂 動 我 心 。

訟 珪 璧 琮 璋 執 贄 見 王 百 里 甯 越 應 聘 齊 秦 。

師 揚 水 潛 鑿 使 君 潔 白 衣 素 朱 表 遊 戲 皋 沃 得 君 所 願 心 志 娛 樂 。

比 官 爵 相 保 居 之 無 咎 求 免 不 得 怕 使 恨 悔 。

小 畜 載 元 無 褌 臝 裎 出 門 小 兒 作 笑 君 為 憂 患 。

履 把 珠 入 口 為 我 利 寶 得 吾 所 有 欣 然 嘉 喜 。

泰 行 不 如 還 直 不 如 屈 進 不 若 退 可 以 安 吉 。

同 人 眾 鬼 凡 聚 還 生 大 怪 九 身 無 頭 魂 驚 魄 去 不 可 以 居 。

大 有 家 給 人 足 頌 聲 並 作 四 夷 賓 服 干 戈 囊 閣 。

謙 人 面 鬼 口 長 舌 為 斧 斲 破 瑚 璉 殷 商 絕 祀 。

豫 南 山 之 峻 真 人 所 在 德 配 唐 虞 天 命 為 子 保 佑 飲 享 身 受 大 慶 。

隨 春 桃 生 花 季 女 宜 家 受 福 多 年 男 為 邦 君 。

蠱 鴟 鴞 破 斧 沖 人 危 殆 賴 其 忠 德 轉 禍 為 福 傾 危 復 立 。

臨 猿 墮 高 木 不 踒 手 足 保 我 金 玉 還 歸 其 室 。

觀 天 之 奧 隅 堯 舜 所 居 可 以 存 身 保 我 邦 家 。

噬 嗑 伯 蹇 叔 盲 足 病 難 行 終 日 至 暮 不 離 其 鄉 。

賁 日 月 相 望 光 明 盛 昌 三 聖 茂 功 仁 德 大 隆 。

剝 桃 李 花 實 累 累 日 息 長 大 成 就 甘 美 可 食 。

復 入 和 出 明 動 作 有 光 運 轉 休 息 動 作 尤 康 。

無 妄 陰 冥 老 極 陽 建 其 德 履 離 載 光 天下 昭 明 功 業 不 長 蝦 蟆 代 王 。

大 畜 行 役 未 已 新 事 復 起 姬 姜 勞 苦 不 得 休 息 。

頤 狐 鳴 苑 北 飢 無 所 食 困 於 空 丘 莫 與 同 力 。

大 過 雄 聖 伏 名 人 匿 麟 遠 走 鳳 飛 北 擾 亂 未 息 。

坎 病 貧 望 幸 使 伯 行 販 開 牢 擇 羊 多 得 大 牂 。

離 翕 翕 𨋮 𨋮 稍 稍 崩 顛 滅 其 令 名 長 沒 不 存 。

咸 花 薄 實 槁 衣 弊 如 絡 。 女 功 不 成 絲 布 如 玉 。

恆 溫 山 松 柏 常 茂 不 落 鸞 鳳 所 止 得 以 歡 樂 。

遯 失 恃 母 友 嘉 偶 出 走 玃 如 失 兔 傫 如 虐 狗 。

大 壯 太 乙 駕 騮 從 天 上 求 徵 我 叔 季 封 為 魯 侯 。

晉 雙 鳧 俱 飛 欲 歸 稻 池 徑 涉 雚 澤 為 矢 所 射 傷 我 胸 臆 。

明 夷 深 坑 復 平 天下 安 寧 意 娛 心 樂 賴 福 長 生 。

家 人 俱 為 天 民 雲 過 吾 西 風 伯 雨 師 與 我 無 恩 。

睽 野 鳥 山 鵲 來 集 六 博 三 鳥 四 散 主 人 勝 客 。

蹇 北 陰 司 寒 堅 冰 不 溫 凌 人 情 怠 大 雹 為 災 。

解 伊 尹 致 仕 去 桀 耕 野 執 順 以 傳 反 和 無 咎 。

損 北 風 牽 手 相 從 笑 語 伯 歌 季 舞 讌 樂 以 喜 。

益 從 巢 去 家 南 過 白 馬 東 西 受 福 與 母 相 得 。

夬 鳥 飛 跌 跛 兩 兩 相 和 不 病 四 支 但 去 莫 疑 。

姤 三 年 生 駒 以 戌 為 母 荊 夷 上 侵 姬 伯 出 走 。

萃 破 筐 敝 筥 棄 捐 於 道 壞 落 穿 敗 不 復 為 寶 。

升 結 紐 得 解 憂 不 為 禍 食 利 供 家 受 福 安 坐 。

困 白 日 陽 光 雷 車 避 藏 雲 雨 不 行 各 自 止 鄉 。

井 杜 口 結 舌 心 中 怫 鬱 凶 災 生 患 無 所 告 冤 。

革 齎 貝 贖 狸 不 聽 我 辭 繫 於 虎 髯 牽 不 得 來 。

鼎 持 鶴 抱 子 見 蛇 何 咎 室 家 俱 在 不 失 其 所 。

震 逐 兔 山 西 利 走 入 門 賴 我 仁 德 獲 為 我 福 。

艮 興 役 不 休 與 民 爭 時 牛 生 五 趾 行 危 為 憂 。

漸 春 粟 夏 梨 少 鮮 希 有 斗 千 石 萬 貴 不 可 販 。

歸 妹 悲 號 北 行 失 其 長 兄 伯 仲 不 幸 骸 骨 散 亡 。

豐 賦 斂 重 數 政 為 民 賊 杼 軸 空 盡 家 去 其 室 。

旅 履 服 白 縞 殃 咎 並 到 憂 不 敢 笑 。

兌 免 冠 進 賢 步 行 出 朝 門 體 不 正 賊 孽 為 患 。

巽 杜 口 結 舌 言 為 禍 母 代 伯 受 患 無 所 禱 冤 。

渙 娶 於 姜 女 駕 迎 新 婦 少 齊 在 門 夫 子 悅 喜 。

節 牧 羊 稻 園 聞 虎 喧 嚾 思 恐 悚 息 終 無 禍 患 。

中 孚 老 妾 据 機 緯 絕 不 知 女 功 不 成 冬 寒 無 衣 。

小 過 乘 龍 吐 光 使 陰 復 明 燎 獵 載 聖 六 師 以 昌 。

既 濟 東 鄰 嫁 女 為 王 妃 后 莊 公 築 館 以 尊 主 母 歸 於 京 師 季 姜 悅 喜 。

未 濟 灌 鴶 東 從 道 頓 跌 跱 日 食 不 退 病 為 身 禍 。

#@

 同 人 之 

同 人 密 橐 山 巔 銷 鋒 鑄 刃 示 不 復 用 天下 大 勸 。

乾 一 臂 六 手 不 便 於 口 莫 肯 與 用 利 棄 我 走 。

坤 獐 鹿 逐 牧 飽 歸 其 居 。 安 寧 無 悔 。

屯 鴻 魚 逆 流 至 人 潛 渚 蓬 蒿 代 柱 大 屋 顛 倒 。

蒙 三 羖 五 牂 相 隨 俱 行 迷 入 空 澤 經 涉 六 駮 為 所 傷 賊 。

需 黃 帝 出 遊 駕 龍 乘 馬 東 上 太 山 南 過 齊 魯 。 邦 國 咸 喜 。

訟 履 危 不 安 心 欲 東 西 步 走 逐 鹿 空 無 所 得 。

師 望 尚 阿 衡 太 宰 周 公 藩 屏 湯 武 立 為 侯 王 。

比 白 龍 黑 虎 起 伏 俱 怒 戰 於 阪 兆 蚩 尤 走 敗 死 於 魯 首 。

小 畜 載 石 上 山 步 跌 不 前 嚬 眉 之 憂 不 得 所 歡 。

履 周 德 既 成 杼 軸 不 傾 申 酉 趺 暮 耋 老 衰 去 箴 石 不 祐 。

泰 乘 雲 帶 雨 與 飛 鳥 俱 動 舉 千 里 見 我 慈 母 。

否 齎 貝 贖 狸 不 聽 我 辭 繫 我 虎 鬚 牽 不 得 來 。

大 有 三 翼 飛 來 是 我 逢 時 俱 行 先 至 多 得 大 利 。

謙 兩 足 四 翼 飛 入 家 國 寧 我 伯 子 與 母 相 得 。

豫 按 民 呼 池 玉 盃 文 案 魚 如 白 雲 一 國 獲 願 。

隨 季 姬 踟 躕 望 我 城 隅 終 日 至 暮 不 見 齊 侯 。 君 上 無 憂 。

蠱 龍 渴 求 飲 黑 雲 影 從 河 伯 奉 觴 跪 進 酒 漿 。 流 潦 滂 滂 。

臨 出 門 逢 患 與 福 為 怨 更 相 擊 刺 傷 我 手 端 。

觀 播 天 舞 地 神明 所 守 安 樂 無 咎 。

噬 嗑 兩 金 相 擊 勇 氣 鈞 敵 終 日 大 戰 不 破 不 缺 。

賁 車 雖 駕 兩 紖 絕 馬 奔 出 雙 輪 脫 行 不 至 道 遇 害 。

剝 文 山 紫 芝 雍 梁 朱 草 長 生 和 氣 王 以 為 寶 公 尸 侑 食 福 祿 來 處 。

復 把 珠 入 口 為 我 畜 寶 得 吾 所 有 欣 然 嘉 喜 。

無 妄 負 牛 上 山 力 劣 行 難 烈 風 雨 雪 遮 遏 我 前 中 道 復 還 憂 者 得 歡 。

大 畜 陶 朱 白 珪 善 賈 息 資 三 致 千 金 德 施 上 人 。

頤 子 鉏 執 麟 春 秋 作 元 陰 聖 將 終 尼 父 悲 心 。

大 過 春 日 載 陽 福 履 齊 長 四 時 不 忒 與 樂 為 昌 。

坎 孔 德 如 玉 出 於 幽 谷 飛 上 喬 木 鼓 其 羽 翼 大 光 照 國 。

離 甌 脫 康 居 慕 仁 入 朝 湛 露 之 歡 三 爵 畢 恩 復 歸 窮 廬 以 安 其 居 。

咸 秋 冬 夜 行 照 覽 星 辰 道 理 利 通 終 身 何 患 ？

恆 鳴 鵠 抱 子 見 虵 何 咎 ？ 室 家 俱 在 不 失 其 所 。

遯 安 和 泰 山 福 祿 屢 臻 雖 有 豺 虎 不 能 危 身 。

大 壯 老 目 瞢 眠 不 知 東 西 君 失 理 命 以 直 為 傴 。 王 珍 其 寶 。

晉 植 璧 秉 珪 請 命 于 河 周 公 剋 敏 沖 人 瘳 愈 。

明 夷 大 王 執 政 歲 熟 民 富 國 家 豐 有 主 者 有 喜 。

家 人 爭 訟 相 背 和 氣 不 處 陰 陽 俱 否 穀 風 無 子 。

睽 齊 魯 爭 言 戰 於 龍 門 搆 怨 結 禍 三 世 不 安 。

蹇 鹿 得 美 草 鳴 呼 其 友 九 族 和 穆 不 離 邦 域 。

解 百 里 南 行 雖 徵 復 明 去 虞 適 秦 為 穆 國 卿 。

損 梅 李 冬 實 國 多 寇 賊 亂 擾 並 作 王 不 能 制 。

益 府 藏 之 富 王 以 賑 貸 捕 魚 河 海 苟 罔 多 得 巨 蛇 大 輶 。 戰 於 國 郊 君 遂 走 逃 。

夬 杜 飛 門 啟 患 憂 大 解 去 老 乘 馬 不 為 身 禍 。

姤 宜 昌 娶 婦 東 家 歌 舞 長 樂 歡 喜 。

萃 正 陽 之 央 甲 氏 以 亡 禍 及 留 吁 湮 滅 為 墟 。

升 鳥 過 稻 廬 甘 樂 𪍿 鰌 雖 驅 不 去 田 畯 懷 憂 。

困 跛 踦 俱 行 日 暮 車 傷 失 旅 乏 糧 。

井 龍 門 水 穴 流 行 不 害 民 安 其 土 君 臣 相 保 。

革 山 陵 四 塞 遏 我 徑 路 欲 前 不 得 復 還 故 處 。

鼎 兩 虎 爭 鬭 血 流 漂 杵 城 郭 空 墟 蒿 藜 塞 道 。

艮 龍 生 無 常 或 托 空 葉 憑 乘 風 雲 為 堯 立 功 。

震 依 叔 墻 隅 志 下 心 勞 楚 亭 晨 食 韓 子 低 頭 。

漸 魁 行 搖 尾 逐 雲 吹 水 汙 泥 為 陸 下 田 為 稷 。

歸 妹 跛 踦 相 隨 日 暮 牛 罷 陵 遲 後 旅 失 利 亡 雌 。

豐 三 人 俱 行 北 求 大 牂 長 孟 病 足 請 季 負 囊 柳 下 之 寶 不 失 驪 黃 。

旅 鳳 凰 在 左 麒 麟 在 右 仁 聖 相 遇 伊 呂 集 聚 傷 害 不 至 時 無 殃 咎 福 為 我 母 。

巽 乘 筏 渡 海 雖 深 不 殆 曾 孫 皇 祖 累 累 具 在 。

兌 比 目 四 翼 來 安 吾 國 齎 福 上 堂 與 我 同 床 。

渙 娶 於 姜 呂 駕 迎 新 婦 少 齊 在 門 夫 子 悅 喜 。

節 螟 䖝 為 賊 害 我 稼 穡 盡 禾 單 麥 秋 無 所 得 。

中 孚 衣 裳 顛 倒 為 王 來 呼 成 就 東 周 邦 國 大 休 。

小 過 王 孫 季 子 相 與 為 友 明 允 篤 誠 升 擢 慶 舉 。

既 濟 踊 泉 滑 滑 流 行 不 絕 汙 為 江 海 敗 毀 邑 里 家 無 所 處 。 聞 虎 不 懼 向 我 笑 喜 。

未 濟 桑 戶 竊 脂 啄 粟 不 宜 亂 政 無 常 使 心 孔 明 。

#@

 大 有 之 

大 有 白 虎 張 牙 征 伐 東 來 朱 雀 前 驅 讚 道 說 辭 敵 人 請 服 衘 璧 前 趨 。

乾 南 山 大 行 困 於 空 桑 老 沙 為 石 牛 馬 無 糧 。

坤 蟠 枝 失 岐 與 母 別 離 絕 不 相 知 。

屯 譐 譐 所 言 莫 知 我 恆 懽 樂 堅 固 可 以 長 安 。

蒙 李 梅 零 墜 心 思 憒 憒 懷 憂 少 愧 亂 我 魂 氣 。

需 火 雖 熾 在 吾 後 寇 雖 多 在 吾 右 身 安 吉 不 危 殆 。

訟 虎 臥 山 隅 鹿 過 後 朐 。 弓 矢 設 張 猬 為 功 曹 伏 不 敢 起 逐 至 平 野 得 我 美 草 。

師 三 火 起 明 兩 滅 其 光 高 位 疾 巔 驕 恣 誅 傷 。

比 匹 君 楚 馬 遇 讒 無 辜 久 旅 離 憂 。

小 畜 一 室 百 子 同 公 異 母 以 義 防 患 禍 災 不 起 。

履 商 人 行 旅 資 所 無 有 貪 貝 利 珠 留 連 王 市 還 旋 內 顧 公 子 何 咎 ？

泰 禹 將 為 君 北 入 崑 崙 稍 進 揚 光 登 入 溫 湯 代 舜 為 治 功 德 昭 明 。

否 乾 行 天 德 覆 幬 無 極 嘔 呼 烹 熟 使 各 自 得 。

同 人 南 國 盛 茂 黍 稷 醴 酒 可 以 享 老 樂 以 嘉 友 。

謙 方 船 備 水 旁 河 然 火 終 身 無 禍 。

豫 雷 行 相 逐 無 有 休 息 戰 於 平 陸 為 夷 所 覆 。

隨 躑 躅 踟 躕 拊 心 搔 頭 五 晝 四 夜 賭 我 齊 侯 。

蠱 大 口 宣 唇 神 使 伸 言 黃 龍 景 星 出 應 侯 門 與 福 上 天 天下 安 昌 。

臨 陰 衰 老 極 陽 建 其 德 離 陽 載 光 天下 昭 明 。

觀 三 塗 五 岳 陽 城 太 室 神明 所 伏 獨 無 兵 革 。

噬 嗑 年 豐 歲 熟 政 仁 民 樂 利 以 居 止 旅 人 獲 福 。

賁 楚 烏 逢 天 不 時 久 放 離 居 無 群 意 昧 精 喪 。 作 此 哀 詩 以 告 孔 憂 。

剝 出 門 大 步 與 凶 惡 忤 罵 公 詈 母 為 我 憂 恥 。

復 火 至 井 谷 陽 芒 生 角 犯 歷 天 戶 闚 觀 太 微 登 上 玉 床 家 易 六 公 。

無 妄 牧 羊 逢 狼 雖 憂 不 傷 畏 怖 既 息 終 無 禍 殃 。

大 畜 繭 栗 犧 牲 敬 奉 貴 神 享 者 飲 食 受 福 多 孫 望 季 不 來 孔 聖 厄 陳 。

頤 大 蓋 治 床 南 歸 羖 羊 長 伯 為 我 多 得 牛 馬 。 利 於 徙 居 。

大 過 枯 樹 無 枝 與 子 分 離 。 飢 寒 莫 養 獨 立 哀 悲 。

坎 天地 九 重 堯 舜 履 中 正 冠 垂 裳 宇 宙 平 康 。

離 鳧 鷖 遊 涇 君 子 以 寧 履 德 不 愆 福 祿 來 成 。

咸 臝 襢 逐 狐 為 人 觀 笑 牝 雞 司 晨 主 作 亂 根 。

恆 典 冊 法 書 藏 在 蘭 臺 雖 遭 亂 潰 獨 不 遇 災 。

遯 三 癡 俱 狂 欲 之 平 鄉 迷 惑 失 道 不 知 昏 明 。

大 壯 癭 瘤 瘍 疥 為 身 瘡 害 疾 病 癃 痢 常 不 屬 逮 。

晉 三 豕 俱 走 鬭 於 虎 口 白 豕 不 勝 死 於 坂 下 。

明 夷 賴 先 之 光 受 德 之 佑 雖 遭 顛 沛 獨 不 凶 咎 。

家 人 上 義 崇 德 以 建 大 福 明 哲 且 聰 周 武 立 功 。

睽 四 亂 不 安 東 西 為 患 身 止 無 功 。 不 出 國 城 乃 得 全 完 賴 其 生 福 。

蹇 金 牙 鐵 齒 西 王 母 子 無 有 患 殆 減 害 道 利 。

解 賀 喜 從 福 曰 利 蕃 息 歡 樂 有 得 。

損 昊 天 白 日 照 臨 我 國 萬 民 康 寧 咸 賴 嘉 福 。

益 左 眇 右 盲 視 闇 不 明 下 民 多 孽 君 失 其 常 。

夬 吾 家 黍 梁 積 委 道 傍 有 囊 服 箱 運 到 我 鄉 藏 於 嘉 倉 。

姤 殊 類 異 路 心 不 相 慕 牝 猭 無 猳 鰥 無 室 家 。

萃 雀 行 求 食 出 門 見 鷂 顛 蹶 上 下 幾 無 所 處 。

升 野 有 積 庚 穡 人 駕 取 。 不 逢 虎 狼 暮 歸 其 宇 。

困 膚 敏 之 德 發 憤 忘 食 虎 豹 禽 說 為 王 求 福 。

井 光 祀 春 成 陳 項 雞 鳴 陽 明 失 道 不 能 自 守 。

革 左 抱 金 玉 右 得 熊 足 常 盈 不 亡 獲 心 所 欲 。

鼎 履 泥 汙 足 名 困 身 辱 兩 仇 相 得 身 為 痛 瘧 。

震 安 居 重 遷 不 去 其 亶 未 來 相 聞 樂 得 常 產 。

艮 天 災 所 遊 凶 不 可 居 轉 徙 獲 福 留 止 危 憂 。

漸 昧 昧 墨 墨 不 知 白 黑 景 雲 亂 擾 光 明 隱 伏 犬 戎 來 攻 幽 主 失 國 。

歸 妹 鳧 雁 啞 啞 以 水 為 宅 雌 雄 相 和 心 志 娛 樂 。 得 其 所 欲 。

豐 長 生 無 極 子 孫 千 億 柏 柱 載 器 堅 固 不 傾 。

旅 麒 麟 鳳 凰 善 政 得 祥 陰 陽 和 調 國 無 災 殃 。

巽 天 之 奧 隅 堯 舜 所 居 可 以 存 身 保 我 室 家 。

兌 配 合 相 迎 利 之 四 鄰 昏 以 為 期 與 福 笑 喜 。

渙 砥 德 礪 材 果 當 成 周 拜 受 大 命 封 為 齊 侯 。

節 與 福 俱 坐 畜 水 備 火 思 患 豫 防 終 無 殃 禍 。

中 孚 晨 昏 潛 處 候 明 昭 昭 卒 連 白 日 為 世 榮 主 。

小 過 視 曰 再 光 與 天 相 望 長 牛 懽 悅 以 福 為 多 。

既 濟 大 頭 明 目 載 受 嘉 福 三 雀 飛 來 與 祿 相 單 。

未 濟 楩 生 荊 山 命 載 輸 班 袍 衣 剝 脫 夏 熱 冬 寒 立 餓 枯 槁 眾 人 莫 憐 。

#@

 謙 之 

謙 王 喬 無 病 苟 頭 不 痛 。 亡 破 失 履 乏 我 送 從 。

乾 喋 囁 處 曜 昧 冥 相 待 多 言 少 實 終 無 成 事 。

坤 北 辰 紫 宮 衣 冠 立 中 含 和 建 德 常 受 大 福 。 鈆 刀 攻 玉 堅 不 可 得 。

屯 東 璧 餘 光 數 暗 不 明 主 母 嫉 妬 亂 我 事 業 。

蒙 下 背 其 上 盜 明 相 讓 嬰 子 兩 頭 陳 破 其 虛 。

需 鳳 生 會 稽 稍 巨 能 飛 翱 翔 往 來 為 眾 鳥 雄 。

訟 鑿 井 求 玉 非 卞 氏 寶 名 困 身 辱 勞 無 所 得 。

師 邦 桀 載 役 道 至 東 萊 百 僚 具 舉 君 王 嘉 喜 。

比 安 息 康 居 異 國 同 廬 。 非 吾 邦 域 使 伯 憂 惑 。

小 畜 江 河 淮 海 天 之 都 市 商 人 受 福 國 家 富 有 。

履 同 本 異 葉 樂 仁 上 德 東 鄰 慕 義 來 興 吾 國 。

泰 白 鶴 衘 珠 夜 食 為 明 懷 我 德 音 身 受 光 榮 。

否 踐 履 危 難 脫 厄 去 患 入 福 喜 門 見 吾 邦 君 。

同 人 宮 商 既 和 聲 音 相 隨 驪 駒 在 門 主 君 以 歡 。

大 有 天地 配 享 六 位 光 明 陰 陽 順 序 以 成 厥 功 。

豫 江 河 淮 海 天 之 奧 府 眾 利 所 聚 可 以 饒 有 。 樂 我 君 子 。

隨 雙 鳥 俱 飛 欲 歸 稻 池 經 涉 雚 澤 為 矢 所 射 。 傷 我 胸 臆 。

蠱 留 仲 叔 季 日 暮 寢 寐 羸 臥 失 限 虐 我 具 囊 。 衘 卻 道 傍 。

臨 受 終 文 祖 承 衰 復 起 以 義 自 閉 雖 苦 無 咎 。

觀 据 斗 運 樞 順 天 無 憂 與 天 並 居 。

噬 嗑 周 師 伐 紂 戰 於 牧 野 甲 子 平 旦 天下 悅 喜 。

賁 十 雌 百 雛 常 與 母 俱 抱 雞 搏 虎 誰 敢 害 諸 ？

剝 桀 跖 並 處 人 民 愁 苦 擁 兵 荷 糧 戰 於 齊 魯 。

復 南 山 昊 天 刺 政 閔 身 疾 悲 無 辜 背 憎 為 仇 。

無 妄 百 川 朝 海 流 行 不 止 道 雖 遼 遠 無 不 到 者 。

大 畜 目 不 可 合 憂 來 搖 足 悚 惕 為 懼 去 我 邦 域 。

頤 鳥 升 鵠 舉 照 臨 東 海 龍 降 庭 堅 為 陶 叔 後 封 於 英 六 履 祿 綏 厚 。

大 過 北 方 多 棗 橘 柚 所 聚 荷 囊 載 黍 盈 我 筐 筥 。

坎 懸 狟 素 餐 食 非 其 任 失 望 遠 民 實 勞 我 心 。

離 羔 羊 皮 革 君 子 朝 服 輔 政 扶 德 以 合 萬 國 。

咸 齊 魯 爭 言 戰 於 龍 門 搆 怨 致 禍 三 歲 不 安 。

恆 久 陰 霖 雨 塗 行 泥 潦 商 人 休 止 市 無 所 有 。

遯 桃 雀 竊 脂 巢 於 小 枝 搖 動 不 安 為 風 所 吹 寒 心 慄 慄 常 憂 殆 危 。

大 壯 防 患 備 災 凶 惡 不 來 雖 困 無 憂 未 獲 安 休 。

晉 引 順 絕 糧 與 母 異 門 不 見 所 懽 孰 與 共 言 ？

明 夷 鰌 鰕 去 海 藏 於 枯 里 街 巷 褊 隘 不 得 自 在 南 北 極 遠 渴 餒 成 疾 。

家 人 恭 寬 信 敏 功 加 四 海 辟 去 不 祥 喜 來 從 母 。

睽 歲 飢 無 年 虐 政 害 民 乾 谿 驪 山 秦 楚 結 怨 。

蹇 右 目 無 瞳 偏 視 寡 明 十 步 之 外 不 知 何 公 ？

解 蜩 螗 歡 喜 草 木 嘉 茂 百 菓 蕃 熾 日 益 多 有 。

損 常 德 自 如 安 坐 無 尤 莘 入 貴 鄉 到 老 安 榮 。

益 狡 兔 趯 趯 良 犬 逐 咋 雄 雉 受 害 為 鷹 所 獲 。

夬 春 桃 生 花 季 女 宜 家 受 福 多 年 男 為 封 君 。

姤 山 石 朽 弊 稍 崩 墜 落 上 下 離 心 君 受 其 祟 。

萃 水 壞 我 里 東 流 為 海 龜 鳧 讙 囂 不 睹 我 家 。

升 七 竅 龍 身 造 易 八 元 法 天 則 地 順 時 施 恩 。 富 貴 長 存 。

困 四 夷 慕 德 來 興 我 國 文 君 陟 降 同 受 福 德 。

井 華 首 山 頭 仙 道 所 遊 利 以 居 止 長 無 咎 憂 。

革 鸇 鳩 徒 巢 西 至 平 州 遭 逢 雷 雹 闢 我 葦 蘆 。 室 家 飢 寒 思 吾 故 初 。

鼎 狗 無 前 足 陰 謀 叛 背 為 身 害 賊 。

震 陽 孤 亢 極 多 所 恨 惑 車 傾 蓋 亡 身 常 驚 惶 。 乃 得 其 願 雌 雄 相 從 。

艮 空 槽 注 豬 豚 彘 不 到 張 弓 祝 雞 雄 父 飛 去 。

漸 長 夜 短 日 陰 為 陽 賊 萬 物 空 枯 藏 於 北 陸 。

歸 妹 爪 牙 之 士 怨 毒 祈 父 。 轉 憂 與 己 傷 不 及 母 。

豐 拜 跪 請 兔 不 德 臭 腐 挽 眉 衘 指 低 頭 北 去 。

旅 有 莘 季 女 為 夏 妃 后 貴 夫 壽 子 母 字 四 海 。

巽 季 姜 踟 躕 待 孟 城 隅 終 日 至 暮 不 見 齊 侯 。

兌 邯 鄲 反 言 父 兄 生 患 涉 叔 援 俎 一 死 不 還 。

渙 逐 鹿 山 巔 利 去 我 西 維 邪 南 北 利 無 不 得 。

節 穿 鼻 繫 株 為 虎 所 拘 王 母 祝 榴 禍 不 成 災 突 然 自 來 。

中 孚 虎 豹 熊 羆 遊 戲 山 谷 。 君 子 仁 賢 皆 得 所 欲 。

小 過 梅 李 冬 實 國 多 賊 盜 擾 亂 並 作 王 不 能 制 。

既 濟 望 幸 不 到 文 章 未 就 。 王 子 逐 兔 犬 踦 不 得 。

未 濟 千 柱 百 梁 終 不 傾 僵 仁 智 輔 聖 周 宗 寧 康 。

#@

 豫 之 

豫 冰 將 泮 散 鳴 雁 噰 噰 丁 男 長 女 可 以 會 同 。 生 育 聖 人 。

乾 龍 馬 上 山 絕 無 水 泉 喉 燋 唇 乾 口 不 能 言 。

坤 蔡 侯 朝 楚 留 連 江 濱 踰 時 歷 月 思 其 后 君 。

屯 文 厄 羑 里 湯 拘 夏 臺 仁 聖 不 害 數 困 何 憂 。 免 於 縲 索 為 世 雄 侯 。

蒙 典 冊 法 書 藏 在 蘭 臺 雖 遭 亂 潰 獨 不 遇 災 。

需 氈 裘 羶 國 文 禮 不 飭 跨 馬 控 弦 伐 我 都 邑 。

訟 星 隕 如 雨 弓 弱 無 輔 強 陽 制 陰 不 得 安 土 。

師 蝗 囓 我 稻 驅 不 可 去 實 穗 無 有 但 見 空 藁 。

比 虎 飢 欲 食 為 蝟 而 伏 。 禹 導 龍 門 辟 咎 除 患 元 醜 以 安 。

小 畜 蝙 蝠 夜 藏 不 敢 晝 行 。 酒 為 酸 漿 魴 臭 鮑 羹 。

履 精 華 墮 落 形 體 醜 惡 齟 齬 挫 頓 枯 槁 腐 蠹 。

泰 兩 足 不 獲 難 以 遠 行 疾 步 不 能 後 旅 失 時 。

否 令 妻 壽 母 宜 家 無 咎 君 子 之 歡 得 以 長 久 。

同 人 蚕 飢 作 室 昏 多 亂 纏 緒 不 可 得 。

大 有 子 鉏 執 麟 春 秋 作 元 陰 聖 將 終 尼 父 悲 心 。

謙 螟 虫 為 賊 害 我 稼 穡 禾 殫 麥 盡 秋 無 所 得 。

隨 憂 在 腹 內 山 崩 為 疾 禍 起 蕭 墻 竟 制 其 國 。

蠱 茹 芝 餌 黃 飲 食 玉 瑛 與 神 流 通 長 無 憂 凶 。

臨 一 夫 兩 心 枝 刺 不 深 所 為 無 功 求 事 不 成 。

觀 十 里 望 烟 散 渙 四 方 形 容 滅 亡 終 不 見 君 。

噬 嗑 張 弓 廓 弩 經 涉 山 道 雖 有 伏 虎 誰 敢 害 諸 ？

賁 泉 閉 澤 竭 王 母 飢 渴 君 子 困 窮 乃 徐 有 說 。

剝 野 鳶 山 鵲 奕 棊 六 博 三 梟 四 散 主 人 勝 客 。

復 羊 驚 馬 走 上 下 揮 擾 鼓 音 不 絕 頃 公 奔 敗 。

無 妄 黃 帝 神明 八 子 聖 聰 俱 受 大 福 天下 康 平 。

大 畜 住 車 醊 酒 疾 風 暴 起 泛 亂 福 器 飛 揚 位 草 。 明神 降 祿 道 無 害 寇 。

頤 滕 虵 乘 龍 宋 鄭 飢 凶 民 食 草 蓬 。

大 過 揚 水 潛 鑿 使 石 潔 白 。 裏 素 表 朱 遨 遊 皋 澤 。 得 君 所 願 。 心 志 娛 樂 。

坎 西 過 虎 廬 驚 其 前 樞 。 雖 憂 無 尤 。

離 衣 成 無 袖 不 知 所 穿 。 客 指 東 西 未 得 便 安 。

咸 晨 風 文 翰 隨 時 就 溫 雄 雌 相 和 不 憂 危 殆 。

恆 心 多 恨 悔 出 言 為 怪 梟 鳴 于 北 聲 醜 可 惡 。 請 謁 不 得 。

遯 離 女 去 夫 閔 思 苦 憂 齊 子 無 良 使 我 心 愁 。

大 壯 過 時 不 歸 雌 雄 苦 悲 徘 徊 外 國 與 叔 分 離 。

晉 鵲 巢 柳 樹 鳩 集 其 處 任 力 薄 德 天 命 不 佑 。

明 夷 鶴 盜 我 珠 逃 於 東 都 懷 怒 追 求 郭 氏 之 墟 。 不 見 蹤 跡 使 伯 心 憂 。

家 人 夫 婦 相 背 和 氣 弗 處 陰 陽 俱 否 莊 姜 無 子 。

睽 月 走 日 步 逃 不 同 舍 夫 妻 反 目 主 君 失 位 。

蹇 雒 陽 嫁 女 善 逐 人 走 三 寡 失 夫 婦 妬 無 子 。

解 周 德 既 成 杼 軸 不 傾 太 宰 東 西 夏 國 康 寧 。

損 日 中 為 市 交 易 資 寶 。 各 利 所 有 心 悅 以 喜 。

益 童 妾 獨 宿 長 女 未 室 利 無 所 得 。

夬 忠 言 輔 成 王 政 不 傾 公 劉 兆 基 文 武 綏 之 。

姤 牛 驥 同 堂 郭 氏 以 亡 國 破 為 虛 主 君 奔 逃 。

萃 中 原 有 菽 以 待 雉 食 。 飲 御 諸 友 所 求 大 得 。

升 多 虛 少 實 語 不 可 覆 尊 虛 無 酒 飛 言 如 雨 。

困 青 蠅 集 蕃 君 子 信 讒 害 賢 傷 忠 患 生 婦 人 。

井 履 株 覆 輿 馬 驚 傷 車 步 為 我 憂 。

革 商 風 召 寇 。 呼 我 北 盜 。 間 諜 內 應 與 我 爭 鬭 。 殫 已 寶 藏 主 人 不 勝 。

鼎 逸 豫 好 遊 不 安 其 家 惑 於 少 姬 久 迷 不 來 。

震 吾 有 驊 騮 畜 之 以 時 。 東 家 翁 孺 來 請 我 車 價 極 可 與 後 無 賤 悔 。

艮 阨 窮 上 通 與 堯 相 逢 。 登 升 大 麓 國 無 凶 人 。

漸 眾 兔 俱 走 熊 羆 在 後 踦 不 能 進 失 信 寡 處 。

歸 妹 旁 行 不 遠 三 思 復 返 。 心 多 畏 惡 中 日 止 舍 。

豐 倉 唐 奉 使 中 山 以 孝 文 侯 悅 喜 擊 子 徵 召 。

旅 入 天 門 守 地 戶 居 安 樂 不 勞 苦 。 一 說 文 山 蹲 鴟 肥 腯 多 脂 王 孫 獲 願 載 福 巍 巍 。

巽 登 階 上 堂 見 吾 父 兄 左 酒 右 漿 與 福 相 迎 。

兌 秋 虵 向 穴 不 失 其 節 夫 人 姜 氏 自 齊 復 入 。

渙 忍 醜 少 羞 無 面 有 頭 滅 耗 寡 虛 日 以 削 銷 。

節 景 星 照 堂 麟 鳳 遊 翔 仁 施 大 行 頌 聲 以 興 。

中 孚 竿 旄 旌 旗 執 幟 在 郊 雖 有 寶 珠 無 路 致 之 。

小 過 李 華 再 實 鴻 卵 降 集 仁 德 以 興 陰 國 受 福 。

既 濟 白 馬 赤 烏 戰 於 東 都 天 輔 有 德 敗 悔 為 憂 。

未 濟 採 薪 得 麟 大 命 隕 顛 。 豪 雄 爭 名 天下 四 分 。

#@

 隨 之 

隨 鳥 鳴 東 西 迎 其 群 侶 不 得 自 專 空 返 獨 還 。

乾 鼻 目 易 處 不 知 香 臭 君 迷 於 事 失 其 寵 位 。

坤 唐 虞 相 輔 鳥 獸 喜 舞 安 樂 無 事 國 家 富 有 。

屯 左 輔 右 弼 金 玉 滿 櫃 常 盈 不 亡 富 如 敖 倉 。

蒙 蒼 龍 單 獨 與 石 相 觸 摧 折 兩 角 。

需 釣 目 厭 部 善 逐 人 走 來 嫁 無 夫 不 安 其 廬 。

訟 逐 虎 驅 狼 避 者 不 祥 。 凶 惡 北 行 與 喜 相 逢 。

師 齎 貝 贖 狸 不 聽 我 辭 。 繫 於 虎 鬚 牽 不 得 來 。

比 同 載 共 輿 中 道 別 去 喪 我 元 夫 獨 與 孤 居 。

小 畜 奮 翅 鼓 翼 將 之 嘉 國 愆 期 失 時 反 得 所 欲 。

履 目 傾 心 惑 夏 姬 在 側 申 公 顛 倒 巫 臣 亂 國 。

泰 搏 鳩 彈 鵲 逐 兔 山 北 九 盡 日 暮 失 獲 無 得 。

否 鹿 求 其 子 虎 廬 之 里 唐 伯 季 耳 貪 不 我 許 。

同 人 敗 魚 鮑 室 臭 不 可 息 上 山 履 塗 歸 傷 我 足 。

大 有 華 燈 百 枝 消 衰 暗 微 精 光 訖 盡 奄 有 灰 靡 。

謙 顏 叔 子 夏 遨 遊 仁 宇 溫 良 受 福 不 失 其 所 。

豫 梁 柱 堅 固 子 孫 蕃 盛 福 喜 盈 積 終 無 禍 悔 。

蠱 邊 鄙 不 聳 民 狎 其 野 穡 人 成 功 年 歲 大 有 。

臨 虵 牛 鳴 呴 呼 求 水 潦 。 雲 雨 大 會 流 成 河 海 。

觀 志 合 意 同 姬 姜 相 從 嘉 耦 在 門 夫 子 悅 喜 。

噬 嗑 白 馬 駮 騮 更 生 不 休 富 有 商 人 利 得 如 丘 。

賁 大 姒 夏 禹 經 啟 九 道 各 有 攸 家 民 得 安 所 。

剝 甲 戊 己 庚 隨 時 轉 行 不 失 其 心 得 且 安 寧 。

復 穆 違 百 里 使 孟 厲 武 將 帥 襲 戰 敗 於 殽 口 。

無 妄 茅 茹 本 居 與 類 相 扶 顧 慕 群 旅 不 離 其 巢 。

大 畜 伯 仲 叔 季 日 暮 寢 寐 坐 臥 失 明 喪 其 貝 囊 。

頤 亡 羊 捕 牢 張 氏 失 牛 騂 駟 奔 走 鵠 盜 我 魚 。

大 過 雀 目 燕 顙 畏 昏 無 光 思 我 狡 童 不 見 子 充 。

坎 入 暗 出 明 動 作 有 光 運 轉 休 息 常 樂 允 康 。

離 不 勝 私 情 以 利 自 嬰 北 室 出 孤 毀 其 良 家 。

咸 稱 幸 上 靈 媚 悅 於 神 受 福 重 重 子 孫 蕃 功 。

恆 齊 姜 叔 子 天 文 在 位 實 沉 參 墟 封 為 康 侯 。

遯 遨 遊 無 患 出 入 安 全 長 受 其 懽 君 子 萬 年 。

大 壯 被 服 文 德 升 入 大 麓 四 門 雍 肅 登 受 大 福 。

晉 負 金 懷 玉 南 歸 嘉 國 蜂 蠆 不 螫 利 入 我 室 。

明 夷 日 在 阜 顛 鄉 昧 為 昏 小 人 成 群 君 子 傷 倫 。

家 人 水 父 海 母 先 來 鳴 呴 澤 皋 之 土 從 高 而 處 。

睽 東 鄰 少 女 為 王 長 婦 柔 順 利 貞 宜 夫 壽 子 。

蹇 戴 缾 望 天 不 見 星 辰 願 小 失 大 福 逃 於 外 。

解 王 喬 不 病 狗 頭 不 痛 三 尸 失 履 乏 我 逆 從 。

損 使 燕 築 室 身 無 庇 宿 家 不 容 車 微 我 衣 服 。

益 威 權 分 離 烏 夜 徘 徊 爭 蔽 月 光 大 人 誅 傷 。

夬 辯 變 白 黑 巧 言 亂 國 大 人 失 福 君 子 迷 惑 。

姤 依 踞 甲 鎧 敝 筐 受 貝 。 大 人 不 顧 少 婦 不 取 棄 捐 於 道 。

萃 燕 雀 衘 茆 以 生 孚 乳 。 兄 弟 六 人 妓 好 悌 孝 。 得 心 歡 欣 和 悅 相 樂 。

升 登 几 上 輿 駕 駟 南 遊 合 從 散 衡 燕 秦 以 僵 。

困 黷 黷 許 許 仇 偶 相 得 冰 入 炭 室 消 亡 不 息 。

井 鴟 鴞 破 斧 邦 人 危 殆 賴 其 忠 德 轉 禍 為 福 。 傾 亡 復 立 。

革 載 金 販 狗 利 棄 我 走 藏 匿 淵 渠 悔 折 為 咎 。

鼎 泉 坑 復 平 宇 室 安 寧 憂 患 解 除 賴 福 長 生 。

震 驪 姬 讒 嬉 與 二 孽 謀 。 譖 啄 恭 子 賊 害 忠 孝 。 駕 出 嘉 門 商 伯 有 喜 。

艮 刺 羊 不 當 血 少 無 羹 女 執 空 筐 不 得 採 桑 。

漸 牧 羊 稻 園 聞 虎 喧 嚾 畏 懼 悚 息 終 無 禍 患 。

歸 妹 明 德 隱 伏 麟 鳳 遠 匿 周 室 傾 側 不 知 所 息 。

豐 鄰 不 我 顧 而 求 玉 女 身 多 禿 癩 誰 肯 媚 者 ！

旅 初 雖 無 輿 後 得 戰 車 賴 幸 逢 福 不 罹 兵 革 。

巽 水 壞 我 里 東 流 為 海 龜 鳧 讙 囂 不 睹 王 母 。

兌 兩 心 不 同 或 欲 西 東 明 論 終 始 莫 適 所 從 。

渙 天 帝 懸 車 廢 禮 不 朝 禳 福 不 制 失 其 寵 家 。

節 交 川 合 浦 遠 濕 難 處 水 土 不 同 思 吾 皇 祖 。

中 孚 勾 踐 之 危 棲 於 會 稽 太 宰 機 言 越 國 復 存 。

小 過 慈 烏 鳴 鳩 執 一 無 尤 寢 門 內 治 君 子 悅 喜 。

既 濟 當 年 早 寡 獨 立 孤 居 雞 鳴 犬 吠 無 敢 問 諸 。 我 生 不 遇 獨 離 寒 苦 。

未 濟 江 河 變 服 淫 湎 無 側 高 位 顛 崩 寵 祿 反 覆 。

#@

 蠱 之 

蠱 魴 生 江 淮 一 轉 為 百 周 流 天下 無 有 難 惡 。

乾 首 澤 與 目 載 受 福 慶 我 有 好 爵 與 汝 相 迎 。

坤 䡘 䡘 轠 轠 歲 莫 偏 蔽 寵 名 捐 棄 君 衰 在 位 。

屯 折 若 蔽 日 蘭 屏 王 目 。 司 馬 無 良 平 子 沒 傷 。

蒙 家 在 海 隅 撓 繞 深 流 王 孫 單 行 無 妄 以 趍 。

需 執 義 秉 德 不 危 不 殆 。 延 頸 盤 桓 安 其 室 檀 。 屯 耗 未 得 終 無 大 恤 。

訟 長 舌 亂 家 大 斧 破 車 陽 陰 不 得 姬 姜 衰 憂 。

師 二 人 異 路 東 趍 西 步 千 里 之 外 不 相 知 處 。

比 視 暗 不 見 雲 蔽 日 光 不 見 子 都 鄭 人 心 傷 。

小 畜 初 憂 後 喜 與 福 為 市 八 佾 列 陳 飲 御 嘉 友 。

履 童 妾 獨 宿 長 女 未 室 利 無 所 得 。

泰 玄 黃 四 塞 陰 雌 伏 謀 呼 我 墻 屋 為 巫 所 識 。

否 中 復 摧 頹 常 恐 衰 微 老 復 賴 慶 五 羖 為 相 。

同 人 伯 氏 殺 羊 行 悖 天 時 亳 社 夷 燒 朝 歌 丘 墟 。

大 有 日 短 夜 長 祿 命 分 張 早 離 父 兄 免 見 憂 傷 。

謙 采 唐 沫 鄉 期 于 桑 中 失 期 不 會 憂 思 約 帶 。

豫 昧 視 無 光 夜 不 見 明 冥 抵 空 床 季 葉 逃 亡 。

隨 舉 趾 振 翼 南 至 嘉 國 見 我 伯 姊 與 惠 相 得 。

臨 則 天 順 時 周 流 其 墟 與 樂 並 居 元 有 咎 憂 。

觀 蠆 室 蜂 戶 螫 我 手 足 不 可 進 取 為 吾 害 咎 。

噬 嗑 公 孫 駕 驪 載 遊 東 齊 延 陵 悅 產 遺 季 紵 衣 。

賁 轉 作 驪 山 大 失 人 心 劉 季 發 怒 禽 滅 子 嬰 。

剝 羊 腸 九 縈 相 推 稍 前 止 須 王 孫 乃 能 上 天 。

復 螮 蝀 充 側 佞 人 傾 惑 女 謁 橫 行 正 道 壅 塞 。

無 妄 福 祿 不 遂 家 多 怪 祟 麋 鹿 悲 啼 思 其 大 雄 。

大 畜 雲 雷 因 積 大 雨 重 疊 久 不 見 日 使 心 悒 悒 。

頤 三 河 俱 合 水 怒 踊 躍 壞 我 王 室 民 困 無 食 。

大 過 旦 雨 夜 行 早 遍 辟 城 更 相 覆 傾 終 無 所 成 。

坎 褒 后 生 虵 垂 老 盲 微 側 跌 哀 公 酉 滅 黃 離 。

離 鴻 雁 南 飛 隨 時 休 息 轉 逐 天 和 千 歲 不 衰 。

咸 後 時 失 利 不 得 所 欲 莫 亨 偕 結 自 逐 自 逐 。

恆 心 多 恨 悔 出 言 為 怪 梟 鳴 室 北 醜 聲 可 惡 。 請 謁 不 得 。

遯 四 馬 過 隙 時 難 再 得 尼 父 孔 聖 繫 而 不 食 。

大 壯 陰 變 為 陽 女 化 為 男 治 道 得 通 君 臣 相 承 。

晉 崑 崙 源 口 流 行 不 止 龍 門 砥 柱 民 不 安 處 。 母 歸 孩 子 黃 麑 悅 喜 。

明 夷 葛 纍 蒙 棘 華 不 得 實 讒 佞 亂 政 使 恩 壅 塞 。

家 人 公 無 長 驅 大 王 駿 馬 非 其 當 所 傷 折 為 害 。

睽 大 倉 充 盈 庶 民 蕃 盛 年 歲 熟 榮 。

蹇 執 蕡 炤 犧 為 風 所 吹 火 滅 無 光 不 見 玄 黃 。

解 鳥 反 故 巢 歸 其 室 家 。 心 平 意 正 與 叔 相 和 。 登 高 殞 墜 失 其 寵 貴 。

損 弩 弛 弓 藏 良 犬 不 行 內 無 怨 女 征 夫 在 堂 。

益 特 犧 孔 博 日 新 其 德 文 公 燎 獵 姜 氏 受 福 。

夬 季 秋 孟 冬 寒 露 霜 降 大 陰 在 庭 品 物 不 生 。 雞 犬 夜 鳴 家 擾 數 驚 。

姤 心 多 恨 悔 出 門 見 怪 有 虵 三 足 醜 聲 可 惡 。 嫫 母 為 媒 請 求 不 得 。

萃 虎 豹 爭 強 道 閉 不 通 小 人 讙 訟 貪 夫 受 空 。

升 雞 方 啄 粟 為 狐 所 逐 走 不 得 食 惶 懼 惕 息 。

困 陳 媯 敬 仲 兆 興 齊 姜 乃 適 營 丘 八 世 大 昌 。

井 昊 天 白 日 照 臨 我 國 萬 民 康 寧 咸 賴 嘉 福 。

革 雲 夢 大 藪 嘉 有 所 在 虞 人 共 職 驪 駒 樂 喜 。

鼎 獐 鹿 雞 兔 群 聚 東 國 俱 往 逐 追 九 齚 十 得 。 主 君 有 喜 。

震 德 惠 孔 明 雖 衰 復 章 保 其 室 堂 。

艮 天 之 所 壞 不 可 強 支 眾 口 嘈 嘈 雖 貴 必 危 。

漸 天 之 奧 隅 堯 舜 所 居 可 以 全 身 保 我 邦 家 。

歸 妹 下 泉 苞 稂 十 年 無 王 。 荀 伯 遇 時 憂 念 周 京 。

豐 江 河 海 隅 眾 利 聚 居 可 以 遨 遊 卒 歲 無 憂 。

旅 南 山 黃 竹 三 身 六 目 。 出 入 制 命 東 皇 宣 政 。 主 尊 君 安 鄭 國 無 患 。

巽 重 驛 置 之 來 除 我 憂 與 喜 俱 居 同 其 福 休 。

兌 南 山 高 崗 麟 鳳 室 堂 含 和 履 中 國 無 災 殃 。

渙 紫 芝 朱 草 與 仙 為 侶 公 尸 侑 食 福 祿 來 下 。

節 宮 成 室 就 進 樂 相 舞 英 俊 在 堂 福 祿 光 明 。

中 孚 商 人 子 孫 資 無 所 有 貪 狼 逐 狐 留 連 都 市 。 還 轅 內 鄉 嘉 喜 何 咎 。

小 過 執 贄 入 朝 獻 其 狐 裘 元 戎 爕 安 沙 漠 以 懽 。

既 濟 湧 泉 汩 汩 南 流 不 絕 壞 敗 邑 里 家 無 所 處 。

未 濟 固 陰 沍 寒 常 冰 不 溫 凌 人 情 怠 大 雹 為 災 。

#@

 臨 之 

臨 弱 水 之 上 有 西 王 母 生 不 知 老 與 天 相 保 。 行 者 危 怠 利 居 善 喜 。

乾 黃 獹 生 馬 白 戌 為 母 。 晉 師 在 郊 虞 公 出 走 。

坤 倉 唐 奉 使 中 山 以 孝 文 侯 悅 喜 擊 子 徵 召 。

屯 機 關 不 便 不 能 出 言 精 誠 不 通 為 人 所 冤 。

蒙 白 茅 醴 酒 靈 巫 拜 禱 神 嗜 飲 食 使 君 壽 考 。

需 重 瞳 四 乳 耳 聰 目 明 普 為 仁 表 聖 作 元 輔 。

訟 水 長 無 船 破 城 壞 堤 大 夫 從 役 困 于 泥 塗 。 一 朝 喪 殞 不 見 少 妻 。

師 二 人 俱 行 各 遺 其 囊 。 鴻 鵠 失 珠 無 以 為 明 。

比 隨 時 轉 行 不 失 其 常 。 咸 樂 厥 類 身 無 咎 殃 。

小 畜 蔡 女 蕩 舟 為 國 患 憂 褒 后 在 側 屏 蔽 王 目 。 搔 擾 六 國 。

履 駕 龍 騎 虎 周 遍 天下 為 人 所 使 西 見 王 母 。 不 憂 不 殆 。

泰 員 怨 之 吳 畫 策 闔 閭 鞭 平 服 荊 除 大 咎 殃 。 威 震 敵 國 還 受 上 卿 。

否 唐 邑 之 墟 晉 人 之 居 。 虞 叔 受 福 寔 沈 是 國 世 載 其 樂 。

同 人 管 鮑 相 知 至 德 不 離 三 言 相 桓 齊 國 以 安 。

大 有 三 十 無 室 長 女 獨 宿 心 勞 未 得 憂 在 胸 臆 。

謙 散 渙 水 長 風 吹 我 鄉 。 火 滅 無 光 墮 敗 桓 公 。

豫 飛 蜎 蠕 動 各 有 配 偶 小 大 相 保 咸 得 其 所 。

隨 安 樂 几 筵 未 出 王 門 。

蠱 火 生 月 窟 上 下 恩 塞 觝 亂 我 國 。

觀 長 生 無 極 子 孫 千 億 柏 柱 載 青 堅 固 不 傾 。

噬 嗑 欽 敬 昊 天 曆 象 星 辰 宣 授 民 時 陰 陽 和 調 。

賁 三 河 俱 合 水 怒 踴 躍 壞 我 王 屋 民 困 於 食 。

剝 壽 如 松 喬 與 日 月 俱 常 安 康 樂 不 見 禍 憂 。

復 天 之 所 予 福 祿 常 在 。 不 憂 危 殆 。

無 妄 受 讖 六 符 招 搖 空 虛 雖 跌 無 憂 保 我 全 財 。

大 畜 齎 金 買 車 失 道 後 時 勞 罷 為 會 我 心 則 休 。

頤 華 首 山 頭 仙 道 所 遊 利 以 居 止 長 無 憂 咎 。

大 過 采 唐 沫 鄉 要 期 桑 中 失 信 不 會 憂 思 約 帶 。

坎 八 面 九 口 長 舌 為 斧 斲 破 瑚 璉 殷 商 絕 後 。

離 臨 溪 蟠 枝 雖 恐 不 危 樂 以 笑 歌 。

咸 泱 泱 沸 溢 水 泉 為 害 使 我 無 賴 。

恆 蝗 螟 為 賊 傷 害 稼 穡 愁 飢 於 年 農 夫 鮮 食 。

遯 八 百 諸 侯 不 期 同 時 慕 西 文 德 興 我 宗 族 。 家 門 雍 雍 。

大 壯 長 男 少 女 相 向 笑 語 來 歡 致 福 和 悅 樂 喜 。

晉 平 國 不 君 夏 氏 作 亂 烏 號 竊 發 靈 公 殞 命 。

明 夷 春 多 膏 澤 夏 潤 優 渥 稼 穡 熟 成 畝 獲 百 斛 。

家 人 客 宿 臥 寒 席 蓐 不 安 行 危 為 害 留 止 得 歡 。

睽 乘 桴 於 海 雖 懼 不 殆 母 載 其 子 終 焉 何 咎 ？

蹇 手 拙 不 便 不 能 伐 檀 車 無 軸 轅 行 者 苦 難 。

解 唐 虞 相 輔 鳥 獸 喜 舞 民 安 無 事 國 家 富 有 。

損 秋 蛇 向 穴 不 失 其 節 夫 人 姜 氏 自 齊 復 入 。

益 病 篤 難 醫 和 不 能 治 命 終 斯 訖 下 即 蒿 廬 。

夬 青 蛉 如 雲 城 邑 閑 門 國 君 衛 守 民 困 於 患 。

姤 牙 孽 生 齒 室 堂 啟 戶 幽 人 利 貞 鼓 翼 起 舞 。

萃 鳧 游 江 海 沒 行 千 里 以 為 死 亡 復 見 空 桑 。 長 生 樂 鄉 。

升 黃 帝 出 遊 駕 龍 乘 馬 。 東 上 太 山 南 遊 齊 魯 邦 國 咸 喜 。

困 履 危 不 止 與 鬼 相 視 驚 恐 失 氣 如 騎 虎 尾 。

井 秋 南 春 北 不 失 消 息 涉 和 履 中 時 無 隱 慝 。

革 龍 門 砥 柱 通 利 水 道 百 川 順 流 民 安 其 居 。

鼎 千 歲 廟 堂 棟 橈 傾 僵 天 厭 周 德 失 其 寵 光 。

震 折 若 蔽 目 不 見 稚 叔 三 足 孤 烏 遠 離 室 家 。

艮 望 叔 山 北 陵 隔 我 目 不 見 所 得 使 我 憂 惑 。

漸 匏 瓠 之 恩 一 畝 千 室 。 萬 國 都 邑 北 門 有 福 。

歸 妹 域 域 牧 牧 憂 禍 相 半 隔 以 巖 山 室 家 分 散 。

豐 騏 驎 騄 耳 遊 食 萍 草 逍 遙 石 門 。 循 山 上 下 不 失 其 所 。

旅 天 所 祚 昌 文 以 為 良 篤 生 武 王 姬 受 其 福 。

巽 羊 腸 九 縈 相 推 稍 前 止 須 王 孫 乃 能 上 天 。

兌 貧 鬼 守 門 日 破 我 盆 孤 牝 不 駒 雞 不 成 雛 。

渙 飽 食 從 容 出 門 上 堂 不 失 其 常 家 無 凶 殃 。

節 陰 淫 不 止 白 馬 為 洶 皋 澤 之 子 就 高 而 處 。

中 孚 執 戈 俱 立 以 備 暴 急 千 人 守 門 因 以 益 卑 。 終 安 何 畏 ？

小 過 夾 河 為 婚 水 長 無 船 遙 心 失 望 不 見 歡 君 。

既 濟 陰 陽 變 化 各 得 其 宜 上 下 順 通 奏 為 膚 功 。

未 濟 任 劣 德 薄 失 其 臣 妾 田 不 見 禽 犬 無 所 齚 。

#@

 觀 之 

觀 歷 山 之 下 虞 舜 所 處 躬 耕 致 孝 名 聞 四 海 。 為 堯 所 薦 纘 位 天子 。

乾 蜎 飛 蠕 動 各 有 所 配 歡 悅 相 逢 咸 得 其 處 。

坤 繼 祀 宗 邑 追 明 成 康 光 照 萬 國 享 世 久 長 。 疾 病 不 醫 下 即 蒿 廬 。

屯 秋 冬 探 巢 不 得 鵲 雛 衘 指 北 去 媿 我 少 姬 。

蒙 童 妾 獨 宿 長 女 未 室 利 無 所 得 。

需 鴻 波 逆 流 主 人 潛 去 蒿 蓬 代 柱 大 屋 顛 仆 。

訟 日 闇 不 明 讒 夫 在 堂 左 辟 疾 瘁 君 失 其 光 。

師 王 孫 季 子 相 與 孝 友 。 明 允 篤 誠 昇 擢 薦 舉 為 國 幹 輔 。

比 麟 趾 龍 身 日 取 三 千 南 上 蒼 梧 與 福 為 昏 。 道 里 夷 易 安 全 無 患 。

小 畜 三 子 成 駒 破 其 堅 車 輪 載 空 輿 後 時 失 期 。

履 逐 禍 除 患 道 德 神仙 遏 惡 萬 里 常 歡 以 安 。

泰 黃 池 之 盟 吳 晉 爭 強 勾 踐 為 患 夷 國 不 安 。

否 青 牛 白 咽 呼 我 俱 田 歷 山 之 下 可 以 多 耕 。 歲 露 時 節 人 民 安 寧 。

同 人 有 頭 無 目 不 見 菽 粟 消 耗 為 疾 三 年 不 復 。

大 有 山 沒 丘 浮 陸 為 水 魚 燕 雀 無 巢 民 無 室 廬 。

謙 高 崗 鳳 凰 朝 陽 梧 桐 噰 噰 喈 喈 菶 菶 萋 萋 。 陳 辭 不 多 以 告 孔 嘉 。

豫 鰥 寡 獨 宿 憂 動 胸 臆 莫 與 宿 食 。

隨 馬 躓 破 車 惡 婦 破 家 青 蠅 汙 白 共 子 離 居 。

蠱 長 女 三 嫁 進 退 不 羞 逐 狐 作 妖 行 者 離 憂 。

臨 人 無 定 法 緩 除 才 出 。 地 雄 走 歸 陽 不 制 陰 男 失 其 家 。

噬 嗑 茹 芝 餌 黃 飲 食 玉 英 與 神 流 通 長 無 憂 凶 。

賁 東 行 無 門 西 出 華 山 道 塞 畏 難 遊 子 為 患 。

剝 壽 如 松 喬 與 日 月 俱 常 安 康 樂 不 罹 禍 憂 。

復 探 鷇 得 螽 所 願 不 喜 道 宜 小 人 君 子 咎 蹇 。

無 妄 蝸 螺 生 子 深 目 黑 醜 雖 飾 相 就 眾 人 莫 取 。

大 畜 喜 怒 不 時 雪 霜 為 災 稼 穡 無 功 后 稷 飢 憂 。

頤 烏 升 鵲 舉 照 流 東 海 。 厖 降 庭 堅 為 陶 叔 後 封 圻 蓼 六 履 祿 綏 厚 。

大 過 黃 離 白 日 照 我 四 國 元 首 昭 明 民 賴 其 福 。

坎 黍 稷 醇 醲 敬 奉 山 宗 。 神 嗜 飲 食 甘 雨 嘉 降 獨 蒙 福 力 時 災 不 至 。

離 福 過 我 里 入 門 笑 喜 與 吾 利 市 。

咸 晝 臥 里 門 悚 惕 不 安 目 不 得 閡 鬼 搔 我 足 。

恆 春 草 榮 華 長 女 宜 夫 受 福 多 年 世 有 封 祿 。

遯 雍 門 內 崩 賊 賢 傷 人 暴 亂 狂 悖 簡 公 失 位 。

大 壯 心 志 無 良 昌 披 妄 行 觸 抵 墻 壁 不 見 戶 房 。

晉 膠 車 木 馬 不 利 遠 賈 出 門 為 患 安 止 得 全 。

明 夷 家 在 海 隅 橈 短 流 深 企 立 望 宋 無 木 以 趨 。

家 人 冬 葉 枯 槁 當 風 於 道 蒙 被 塵 埃 左 右 勞 苦 。

睽 過 時 不 行 妄 逐 王 公 老 女 失 度 不 安 其 居 。

蹇 履 泥 污 足 名 困 身 辱 兩 仇 相 當 身 為 疾 病 。

解 精 華 墮 落 形 體 醜 惡 齬 齟 挫 頓 枯 槁 腐 蠹 。

損 長 生 無 極 子 孫 千 億 柏 柱 載 青 堅 固 不 傾 。

益 去 辛 就 蓼 毒 愈 酷 毒 避 穽 入 坑 憂 患 日 生 。

夬 行 堯 欽 德 養 賢 致 福 眾 英 積 聚 國 無 寇 賊 。

姤 狗 逐 兔 走 俱 入 谷 口 與 虎 逢 晤 迫 不 得 去 。

萃 望 尚 阿 衡 太 宰 周 公 藩 屏 湯 武 立 為 侯 王 。

升 清 人 高 子 久 屯 野 外 逍 遙 不 歸 思 我 慈 母 。

困 三 虫 作 蠱 削 跡 無 與 勝 母 盜 泉 君 不 安 處 。

井 驢 作 龍 身 進 所 無 前 三 日 五 夜 得 其 所 欽 。

革 黃 裏 綠 衣 君 服 不 宜 淫 湎 毀 常 失 其 寵 光 。

鼎 天 所 顧 祐 禍 災 不 至 。 安 吉 不 懼 。

震 盤 紆 九 迴 行 道 留 難 止 須 子 丘 乃 睹 所 歡 。

艮 暴 虐 失 國 為 下 所 逐 北 奔 陰 月 王 居 旄 頭 。

漸 衘 騂 從 龍 至 于 華 東 與 離 相 逢 送 致 于 邦 。

歸 妹 銅 人 鐵 距 雨 露 勞 苦 終 日 卒 歲 無 有 休 息 。

豐 大 人 失 宜 盈 滿 復 虧 長 冬 之 木 盛 者 滅 衰 。

旅 梅 李 冬 實 國 多 盜 賊 亂 擾 並 作 王 不 能 制 。

巽 澤 枯 無 魚 山 童 無 株 長 女 嫉 妬 使 身 空 虛 。

兌 天 門 東 虛 既 盡 為 災 膉 𦝢 黯 蒼 秦 伯 受 殃 。

渙 褰 衣 涉 河 水 深 漬 衣 賴 幸 舟 子 濟 脫 無 他 。

節 推 車 上 山 高 仰 重 難 終 日 至 暮 惟 見 阜 顛 。

中 孚 鼎 易 其 耳 熱 不 可 舉 大 路 壅 塞 旅 人 心 苦 。

小 過 四 亂 不 安 東 西 為 患 退 身 止 足 無 出 邦 域 。 乃 得 完 全 賴 其 生 福 。

既 濟 班 馬 還 師 以 息 勞 罷 役 夫 嘉 喜 入 戶 見 妻 。

未 濟 積 德 不 怠 遇 主 逢 時 載 喜 渭 陽 身 受 榮 光 。

#@

 噬 嗑 之 

噬 嗑 麒 麟 鳳 凰 善 政 德 祥 陰 陽 和 調 國 無 災 殃 。

乾 北 風 相 牽 提 笑 語 言 伯 歌 叔 舞 讌 樂 以 喜 。

坤 甲 戊 己 庚 隨 時 運 行 。 不 失 常 節 達 性 任 情 各 樂 其 類 。

屯 破 亡 之 虛 神祇 哀 憂 進 往 無 光 留 止 有 慶 。

蒙 注 斯 膏 澤 扞 衛 百 毒 防 以 江 南 虺 不 能 螫 。

需 日 月 相 望 光 輝 盛 昌 三 聖 茂 功 仁 德 大 隆 。

訟 大 蛇 巨 魚 戰 於 國 郊 上 下 隔 塞 衛 侯 廬 曹 。

師 龍 入 天 關 經 歷 九 山 。 登 高 上 下 道 里 險 難 日 晏 不 食 絕 無 甘 酸 。

比 沙 漠 北 塞 絕 無 水 泉 君 子 征 凶 役 夫 苦 艱 。

小 畜 關 折 門 啟 衿 帶 解 墮 福 與 善 坐 憂 不 為 禍 。

履 狼 虎 所 嘷 患 害 必 遭 不 利 有 為 宜 以 遁 逃 。

泰 金 精 耀 怒 帶 劍 過 午 。 兩 虎 相 距 弓 弩 滿 野 雖 憂 無 苦 。

否 朽 根 枯 樹 葉 落 花 去 卒 逢 火 焱 相 隨 偃 仆 。

同 人 入 和 出 明 動 作 有 光 轉 運 休 息 常 樂 永 康 。

大 有 國 多 忌 諱 大 人 恆 畏 結 口 無 患 可 以 長 存 。

謙 天地 淳 厚 六 合 光 明 陰 陽 順 序 以 成 厥 功 。

豫 臝 裎 逐 狐 為 人 觀 笑 。 牝 雞 雄 晨 主 作 亂 妖 。

隨 陰 升 陽 伏 桀 失 其 室 相 餧 不 食 。

蠱 蜎 飛 蠢 動 各 有 配 偶 小 大 相 保 咸 得 其 所 。

臨 鬼 守 我 廬 欲 呼 伯 去 曾 孫 壽 考 司 命 不 許 。 與 生 相 保 。

觀 禍 走 患 伏 喜 為 我 福 凶 惡 消 亡 災 害 不 作 。

賁 智 不 別 揚 張 狂 妄 行 蹈 淵 仆 顛 傷 殺 伯 身 。

剝 凶 憂 災 殃 日 益 章 明 禍 不 可 休 三 郤 夷 傷 。

復 長 尾 蜲 蛇 畫 地 為 河 深 不 可 涉 阻 絕 以 無 。 惆 然 憤 息 。

無 妄 愛 我 嬰 女 牽 引 不 與 冀 幸 高 貴 反 得 賤 下 。

大 畜 鳧 游 江 海 甘 樂 其 餌 既 不 近 人 雖 驚 不 駭 。

頤 明 滅 光 息 不 能 復 食 精 魄 既 喪 以 夜 為 室 。

大 過 奇 適 無 偶 習 靖 獨 處 所 願 不 從 心 思 勞 苦 。

坎 葛 藟 蒙 棘 華 不 得 實 讒 佞 亂 政 使 忠 壅 塞 。

離 鵲 笑 鳩 舞 來 遺 我 酒 大 喜 在 後 授 吾 龜 紐 。 龍 喜 張 口 起 拜 福 祉 。

咸 搖 尾 逐 災 雲 沉 孽 除 洿 泥 生 粱 下 為 田 主 。

恆 白 鶴 𠾑 珠 夜 食 為 明 膏 潤 優 渥 國 歲 年 豐 。

遯 內 執 柔 德 止 訟 以 默 宗 邑 賴 德 禍 災 不 作 。

大 壯 犬 吠 驚 駭 公 拔 戈 起 玄 冥 厭 火 消 散 瓦 解 。

晉 公 悅 嫗 喜 孫 子 俱 在 榮 譽 日 登 福 祿 來 處 。

明 夷 鳥 鳴 捕 鷇 長 欲 飛 去 循 枝 上 下 適 與 風 遇 。 顛 隕 樹 根 命 不 可 救 。

家 人 析 薪 熾 酒 使 媒 求 婦 和 合 齊 宋 姜 子 悅 喜 。

睽 鄰 不 可 顧 而 求 玉 女 身 多 疾 癩 誰 當 媚 者 。

蹇 遠 視 無 明 不 知 青 黃 黈 纊 塞 耳 使 君 闇 聾 。

解 剋 身 己 整 逢 禹 巡 狩 賜 我 玄 珪 蒙 受 福 祉 。

損 遠 望 千 里 不 見 黑 子 離 婁 之 明 無 益 於 光 。

益 斧 斤 所 砟 瘡 痏 不 息 鍼 石 不 施 下 即 空 室 。

夬 齊 侯 少 子 才 略 美 好 求 我 長 女 賤 薄 不 與 。 反 得 醜 陋 後 乃 大 悔 。

姤 失 儷 後 旅 天 門 地 戶 不 知 所 在 安 止 無 咎 。

萃 烏 孫 氏 女 深 目 黑 醜 嗜 欲 不 同 過 時 無 偶 。

升 叔 駕 純 騮 南 至 東 萊 求 索 駒 馬 道 悅 中 止 。

困 二 女 寶 珠 誤 鄭 大 夫 君 父 無 禮 自 為 作 笑 。

井 陽 城 太 室 神明 所 息 仁 智 之 居 獨 無 兵 革 。

革 大 蛇 為 殃 使 道 不 通 歲 露 尠 少 年 穀 敗 傷 。

鼎 三 足 孤 烏 靈 明 為 御 司 過 罰 惡 自 殘 其 家 。 毀 敗 為 憂 。

震 車 雖 駕 兩 靷 絕 馬 欲 步 雙 輪 脫 。 行 不 至 道 遇 害 。

艮 鬱 怏 不 明 為 陰 所 傷 眾 霧 集 聚 共 奪 日 光 。

漸 鸋 鴂 鴟 鴞 治 成 禦 災 周 公 勤 勞 綏 德 安 家 。

歸 妹 名 成 德 就 項 領 不 試 景 公 耄 老 尼 父 逝 去 。

豐 一 夫 兩 心 岐 刺 不 深 所 為 無 功 求 事 不 成 。

旅 羿 張 烏 號 彀 射 天 狼 趙 國 雄 勇 敗 於 滎 陽 。

巽 東 家 殺 牛 污 臭 腥 臊 神 背 西 顧 命 絕 衰 周 。

兌 火 起 吾 後 喜 炙 我 鹿 蒼 龍 𠾑 水 泉 噀 柱 屋 。 雖 憂 無 咎 。

渙 桃 雀 竊 脂 巢 於 小 枝 搖 動 不 安 為 風 所 吹 。 寒 心 慄 慄 常 憂 不 殆 。

節 徙 足 去 域 飛 入 東 國 有 所 畏 避 深 藏 隱 匿 。

中 孚 瓊 英 朱 草 仁 政 得 道 鳧 鷖 在 渚 福 祿 來 下 。

小 過 陳 蔡 之 危 從 者 飢 罷 明 德 上 通 憂 不 為 凶 。

既 濟 春 桃 生 花 季 女 宜 家 受 福 多 年 男 為 封 君 。

未 濟 徑 邪 賊 田 政 惡 傷 民 夫 婦 呪 詛 太 上 覆 顛 。

#@

 賁 之 

賁 政 不 暴 虐 鳳 凰 來 舍 四 時 順 節 民 安 其 居 。

乾 八 口 九 頭 長 舌 破 家 帝 辛 沉 湎 商 滅 其 墟 。

坤 鬼 守 我 門 呼 伯 入 山 去 其 室 家 舍 其 兆 墓 。

屯 日 出 阜 東 山 蔽 其 明 章 甫 薦 屨 箕 子 𦍕 狂 。

蒙 戴 盆 望 天 不 見 星 辰 顧 小 失 大 福 逃 墻 外 。

需 兩 輪 並 轉 南 上 大 阪 四 馬 共 轅 無 有 重 難 。 與 語 笑 言 。

訟 羊 驚 狼 虎 悚 耳 群 聚 行 旅 稽 難 留 連 愁 苦 。

師 楩 生 荊 山 命 制 輸 班 。 袍 衣 剝 脫 夏 熱 冬 寒 。 立 餓 枯 槁 眾 人 莫 怜 。

比 鳥 飛 無 翼 兔 走 折 足 。 不 常 其 德 自 為 羞 辱 。

小 畜 條 風 制 氣 萬 物 生 出 。 明 庶 長 養 花 葉 茂 榮 。

履 坤 厚 地 德 庶 物 蕃 息 平 康 正 直 以 綏 大 福 。

泰 昴 畢 附 耳 將 軍 求 怒 。 徑 路 隔 塞 燕 雀 驚 駭 。

否 東 風 啟 戶 黔 啄 翻 舞 各 樂 其 類 咸 得 生 處 。

同 人 兩 足 四 翼 飛 入 家 國 寧 我 伯 姊 與 母 相 得 。

大 有 歲 暮 花 落 陽 入 陰 室 萬 物 伏 匿 藏 不 可 得 。

謙 釋 然 遠 咎 避 患 害 早 田 獲 三 狐 以 貝 為 寶 。

豫 鵲 延 卻 縮 不 見 頭 目 日 以 困 急 不 能 自 復 。

隨 秋 隼 冬 翔 數 被 嚴 霜 雞 犬 夜 鳴 家 擾 不 寧 。

蠱 班 馬 還 師 以 息 勞 罷 。 役 夫 嘉 喜 入 戶 見 妻 。

臨 老 楊 日 衰 條 多 枯 枝 。 爵 級 不 進 逐 下 摧 隤 。

觀 順 風 吹 火 牽 騎 驥 尾 。 易 為 功 力 因 懼 受 福 。

噬 嗑 六 人 俱 行 各 遺 其 囊 。 黃 鶴 失 珠 無 以 為 明 。

剝 依 叔 墻 隅 志 下 勞 苦 。 楚 相 辰 食 韓 子 低 頭 。

復 三 牛 生 狗 以 戌 為 母 。 荊 夷 上 侵 姬 伯 出 走 。

無 妄 鶴 盜 我 珠 逃 於 東 都 。 鵠 怒 追 求 郭 氏 之 墟 。 不 見 蹤 跡 反 為 患 災 。

大 畜 升 輿 中 退 舉 事 不 遂 。 哺 麋 毀 齒 失 其 道 理 。

頤 鴻 鵠 高 飛 鳴 求 其 雌 。 雌 來 在 戶 雄 哺 嘻 嘻 。 甚 獨 勞 苦 炰 鱉 膾 鯉 。

大 過 褰 衣 涉 河 水 深 漬 衣 。 幸 賴 舟 子 濟 脫 無 他 。

坎 虎 齧 龍 指 太 山 之 崖 。 天 命 不 佑 不 見 其 雌 。

離 明 不 處 暗 智 不 履 危 。 終 日 卒 歲 樂 以 笑 歌 。

咸 三 足 俱 行 傾 危 善 僵 。 六 指 不 使 慁 累 弟 兄 。 樹 柱 閡 車 失 其 正 當 。

恆 舍 車 而 徒 亡 其 駮 牛 。 雖 喪 白 頭 酒 以 療 憂 。

遯 析 薪 熾 酒 使 媒 求 婦 。 和 合 齊 宋 姜 子 悅 喜 。

大 壯 夜 視 無 明 不 利 賈 商 。 子 反 笑 歡 與 市 為 仇 。

晉 徒 行 離 車 不 冒 泥 塗 。 利 以 休 居 。

明 夷 作 室 山 根 人 以 為 安 。 一 昔 崩 顛 破 我 壺 飱 。

家 人 山 東 山 西 各 自 言 安 。 雖 相 登 望 意 未 同 堂 。

睽 君 子 在 朝 凶 言 去 消 。 驚 駭 逐 狼 不 見 英 雄 。

蹇 𨏈 𨏈 墳 墳 火 燒 山 根 。 不 潤 我 鄰 獨 不 蒙 恩 。

解 南 山 之 蹊 真 人 所 在 。 德 配 唐 虞 天 命 為 子 。 保 佑 歆 享 身 受 大 慶 。

損 龍 虵 所 聚 大 水 來 處 。 泱 泱 濡 濡 濙 濙 礚 礚 。 使 我 無 賴 。

益 旃 裘 苫 蓋 慕 德 獻 服 。 邊 鄙 不 聳 以 安 王 國 。

夬 光 體 春 成 陳 倉 雞 鳴 。 陽 明 失 道 不 能 自 守 。 消 亡 為 咎 。

姤 下 泉 苞 稂 十 年 無 王 。 荀 伯 遇 時 憂 念 周 京 。

萃 仁 德 不 暴 五 精 就 舍 。 四 牧 允 釐 民 安 其 居 。

升 隨 和 重 寶 眾 多 貪 有 。 相 如 睨 柱 趙 王 危 殆 。

困 鳳 生 五 雛 長 於 南 郭 。 君 子 康 寧 悅 樂 身 榮 。

井 二 人 為 侶 俱 歸 北 海 。 入 門 上 堂 拜 謁 王 母 。 勞 賜 我 酒 女 功 悅 喜 。

革 逐 憂 去 殃 洿 泥 生 粱 下 田 為 王 。

鼎 東 門 之 壇 茹 藘 在 坂 。 禮 義 不 行 與 我 心 反 。

震 鳧 遇 稻 廬 甘 樂 趨 鰌 。 雖 驅 不 去 。

艮 清 人 高 子 久 屯 外 野 。 逍 遙 不 歸 思 我 君 母 。 公 子 奉 請 王 孫 嘉 許 。

漸 讒 人 所 言 語 不 成 全 。 虎 狼 之 患 不 為 我 殘 。

歸 妹 張 羅 捕 鳩 鳥 麗 其 災 。 雌 雄 俱 得 為 罔 所 賊 。

豐 安 仁 尚 德 東 鄰 慕 義 來 安 吾 國 。

旅 猾 醜 如 誠 前 後 相 違 。 言 如 鱉 咳 語 不 可 知 。

巽 懷 璧 越 鄉 不 可 遠 行 。 蔡 侯 兩 裘 久 苦 流 離 。

兌 伯 氏 歸 國 多 所 恨 惑 。 車 傾 蓋 亡 身 常 驚 惶 。 乃 得 其 願 雌 雄 相 從 。

渙 火 石 相 得 乾 無 潤 澤 。 利 少 囊 縮 秪 益 促 迫 。

節 君 知 聖 哲 鳴 呼 其 友 。 鎮 德 之 徒 可 以 禮 仕 。

中 孚 騎 豚 逐 羊 不 見 所 望 。 經 涉 虎 廬 亡 羝 失 羊 。

小 過 玄 黃 瘣 隤 行 者 勞 罷 。 役 夫 憔 悴 處 子 畏 哀 。

既 濟 右 手 掩 目 不 見 長 叔 。 失 其 所 得 悔 吝 相 仍 。

未 濟 免 冠 進 賢 步 出 朝 門 。 儀 體 不 正 賊 孽 為 患 。

#@

 剝 之 

剝 行 觸 大 忌 與 司 命 牾 。 執 囚 束 縛 拘 制 於 吏 。 幽 人 有 喜 。

乾 穿 胸 狗 邦 僵 離 旁 舂 。 天地 易 紀 日 月 更 始 。

坤 從 風 縱 火 荻 芝 俱 死 。 三 害 集 房 十 子 中 傷 。

屯 北 山 有 棗 橘 柚 於 聚 。 荷 囊 載 香 盈 我 筐 筥 。

蒙 齎 貝 贖 狸 不 聽 我 辭 。 繫 於 虎 鬚 牽 不 得 來 。

需 上 下 惟 邪 戾 其 元 夫 。 歡 心 隔 塞 君 子 離 居 。

訟 二 人 輦 車 徙 去 其 家 。 井 沸 釜 鳴 不 可 安 居 。

師 蹇 驢 不 才 俊 驥 失 時 。 罷 於 沙 丘 筋 力 勞 盡 。

比 明 傷 之 初 為 穆 出 交 以 讒 復 歸 。 名 曰 豎 牛 剝 亂 叔 孫 餧 於 空 丘 。

小 畜 天 火 大 起 飛 鳥 驚 駭 。 作 事 不 時 自 為 身 咎 。

履 土 與 山 連 共 保 歲 寒 。 終 無 災 患 萬 世 長 安 。

泰 日 出 阜 東 山 蔽 其 明 。 章 甫 薦 屨 箕 子 佯 狂 。

否 龍 馬 上 山 絕 無 水 泉 。 喉 燋 唇 乾 口 不 能 言 。

同 人 雄 處 弱 水 雌 在 海 濱 。 別 將 持 食 悲 哀 於 心 。

大 有 庭 燎 夜 明 追 嗣 日 光 。 陽 軟 不 制 陰 雄 坐 戾 。

謙 三 婦 同 夫 忽 不 相 思 。 志 恆 悲 愁 顏 色 不 怡 。

豫 鶴 盜 我 珠 逃 於 東 都 。 鵠 怒 追 求 郭 氏 之 墟 。 不 見 武 跡 反 為 患 災 。

隨 獮 猴 冠 帶 盜 載 非 位 。 眾 犬 共 吠 麇 走 蹶 足 。

蠱 黍 稷 禾 稻 垂 畝 方 好 。 中 旱 不 雨 傷 風 病 熇 。

臨 雄 聖 伏 名 人 匿 麟 遠 。 走 鳳 飛 北 亂 禍 未 息 。

觀 王 母 多 福 天 祿 所 伏 。 居 之 寵 光 君 子 有 福 。

噬 嗑 班 馬 還 師 以 息 勞 疲 。 役 夫 忻 喜 入 戶 見 妻 。

賁 蹇 裳 涉 河 流 深 漬 衣 。 賴 幸 舟 子 濟 脫 無 他 。

復 被 服 文 德 升 入 大 麓 。 四 門 雍 肅 登 受 大 福 。

無 妄 東 鄰 嫁 女 為 王 妃 后 。 莊 公 築 館 以 尊 王 母 。 歸 于 京 師 季 姜 悅 喜 。

大 畜 百 足 俱 行 相 輔 為 強 。 三 聖 翼 事 王 室 寵 光 。

頤 危 坐 至 暮 請 求 不 得 。 膏 澤 不 降 政 戾 民 忒 。

大 過 百 川 朝 海 流 行 不 止 。 路 雖 遼 遠 無 不 到 者 。

坎 乘 騮 駕 驪 東 至 于 齊 。 遭 遇 仁 友 送 我 以 資 厚 得 利 歸 。

離 禮 壞 樂 崩 成 子 傲 慢 。 欲 求 致 理 力 疲 心 爛 。 陰 陽 不 調 成 子 驕 傲 為 簡 生 殃 。

咸 三 人 輦 車 乘 入 虎 家 。 王 母 貪 叨 盜 我 犁 牛 。

恆 羊 頭 兔 足 少 肉 不 飽 。 漏 囊 敗 粟 利 無 所 得 。

遯 新 田 宜 粟 上 農 得 穀 。 君 子 惟 好 以 紆 百 福 。

大 壯 夷 羿 所 射 發 輒 有 獲 。 雙 鳧 俱 得 利 以 伐 國 。

晉 鳧 舞 鼓 翼 嘉 樂 堯 德 。 虞 夏 美 功 要 荒 賓 服 。

明 夷 登 丘 上 山 對 酒 道 觀 。 終 年 卒 歲 優 福 無 患 。

家 人 歲 暮 花 落 陽 入 陰 室 。 萬 物 伏 匿 藏 不 可 得 。

睽 螟 䖝 為 賊 害 我 禾 穀 。 簞 瓶 空 虛 飢 無 所 食 。

蹇 陽 虎 脅 主 使 得 不 通 。 火 離 為 殃 年 穀 病 傷 。

解 四 馬 共 轅 東 上 泰 山 。 騂 驤 同 力 無 有 重 難 。 與 君 笑 言 。

損 牧 羊 稻 園 聞 虎 喧 嚾 。 懼 畏 悚 息 終 無 禍 患 。

益 揚 花 不 時 冬 實 生 危 憂 多 橫 賊 。 生 不 能 服 崑 崙 之 玉 所 求 必 得 。

夬 高 阜 所 在 陰 氣 不 臨 。 洪 水 不 處 為 家 利 寶 。

姤 釋 然 遠 咎 辟 患 害 早 。 田 獲 三 狐 以 貝 為 寶 。 君 子 所 在 安 寧 不 殆 。

萃 兩 目 不 明 日 奪 無 光 。 脛 足 跛 曳 不 可 以 行 頓 於 丘 旁 。 亡 妾 莫 逐 嵬 然 獨 宿 。

升 鴻 飛 循 陸 公 出 不 復 。 伯 氏 客 宿 。

困 桑 芳 將 落 隕 其 黃 葉 。 失 勢 傾 側 如 無 所 得 。

井 載 船 渡 海 雖 深 難 咎 。 孫 子 俱 在 不 失 其 所 。

革 鵠 求 魚 食 道 遇 射 弋 。 繒 加 我 頸 繳 縛 羽 翼 。 欲 飛 不 能 為 羿 所 得 。

鼎 泥 面 亂 頭 忍 恥 少 羞 。 日 以 削 消 凶 其 自 搯 。

震 佩 玉 纍 蕊 無 以 繫 之 。 孤 悲 獨 處 愁 哀 相 憂 。

艮 巨 虵 大 鰌 戰 於 國 郊 。 上 下 隔 塞 逐 君 走 逃 。

漸 已 動 死 連 。 商 子 揚 沙 石 流 狐 狢 。 擾 軍 鼓 振 吏 士 恐 落 。

歸 妹 二 人 俱 行 別 離 特 食 。 一 身 五 心 亂 無 所 得 。

豐 三 聖 相 輔 鳥 獸 喜 舞 。 安 樂 富 有 三 人 偕 偶 。

旅 三 奇 六 耦 相 隨 俱 市 。 王 孫 善 賈 先 得 利 寶 。 居 止 不 安 洪 水 為 咎 。

巽 三 人 俱 行 二 人 言 北 。 伯 仲 欲 南 少 叔 不 得 。 中 路 分 爭 道 鬭 相 賊 。

兌 播 天 舞 光 地 乳 。 神 所 守 樂 無 咎 。 言 不 信 誤 。

渙 坐 爭 立 訟 紛 紛 匆 匆 。 卒 成 禍 亂 災 及 家 公 。

節 虵 行 蜿 蜒 不 能 上 阪 。 履 節 安 居 可 以 無 憂 。

中 孚 郤 大 墻 壞 蠹 眾 木 折 。 狼 虎 為 政 天 降 罪 伐 。

小 過 陽 不 違 德 高 山 多 澤 。 顏 子 逐 兔 未 有 所 得 。

既 濟 心 多 畏 惡 時 愁 自 懼 。 雖 有 小 咎 終 無 大 悔 。

未 濟 眾 神 集 聚 相 與 議 語 。 南 國 虐 亂 百 姓 愁 苦 。 興 師 征 伐 更 立 賢 主 。

#@

 復 之 

復 周 師 伐 紂 剋 於 牧 野 。 甲 子 平 旦 天下 悅 喜 。

乾 任 重 負 力 東 征 不 伏 。 陷 泥 履 塗 雄 師 敗 覆 。

坤 義 不 勝 情 以 欲 自 營 。 覬 利 危 寵 折 角 摧 頸 。

屯 懸 狟 素 飡 食 非 其 任 。 失 輿 剝 廬 休 坐 徙 居 室 家 何 憂 。

蒙 鷂 鴟 娶 婦 深 目 窈 身 。 折 腰 不 媚 與 伯 相 背 。

需 東 風 解 凍 河 川 流 通 。 西 門 子 產 升 擢 有 功 。

訟 三 足 俱 行 傾 危 善 僵 。 六 指 不 便 恩 累 弟 兄 。 樹 柱 關 中 失 其 正 當 。

師 京 庾 積 倉 黍 稷 以 興 。 已 極 行 疾 至 以 饜 飽 。

比 南 山 之 跡 真 人 所 遊 。 德 配 唐 虞 天 命 為 子 。 保 佑 歆 享 身 受 大 慶 。

小 畜 車 馳 人 趍 卷 甲 相 仇 。 齊 魯 寇 戰 敗 於 犬 丘 。

履 十 五 許 室 柔 順 有 德 。 霜 降 既 嫁 文 以 為 合 。 先 王 日 至 不 利 出 域 。

泰 任 力 劣 薄 遠 托 邦 國 。 轉 車 不 彊 為 癰 所 傷 。

否 千 歲 舊 室 將 有 困 急 。 荷 糧 負 囊 出 門 直 北 。

同 人 惡 災 殆 盈 日 益 彰 明 。 禍 不 可 救 三 郤 夷 傷 。

大 有 冠 危 戴 患 身 驚 不 安 。 與 福 馳 逐 凶 來 入 門 。

謙 虎 狼 並 處 不 可 以 仕 。 忠 謀 轉 政 禍 必 及 己 。 退 隱 深 山 身 乃 不 殆 。

豫 卵 與 石 鬭 麋 碎 無 處 。 挈 瓶 之 使 不 為 憂 懼 。

隨 五 心 六 意 岐 道 多 怪 。 非 君 本 志 生 我 恨 悔 。

蠱 雨 雪 載 塗 東 行 破 車 。 旅 人 無 家 利 益 咨 嗟 。

臨 尚 刑 懷 義 月 出 平 地 。 國 亂 天 常 咎 徵 滅 亡 。

觀 東 行 破 車 步 入 危 家 。 衡 門 穿 射 無 以 為 主 。 賣 袍 續 食 糟 糠 不 飽 。

噬 嗑 逐 禽 出 門 并 失 玉 丸 。 往 來 井 上 破 甑 缺 盆 。

賁 孟 春 醴 酒 使 君 壽 考 。 南 山 多 福 宜 行 賈 市 。 稻 梁 雌 雉 所 至 利 喜 。

剝 持 刃 操 肉 對 酒 不 食 。 夫 亡 從 軍 少 子 入 獄 抱 膝 獨 宿 。

無 妄 踦 牛 傷 暑 不 能 成 畝 。 草 萊 不 墾 年 歲 無 有 。

大 畜 南 邦 大 國 鬼 魅 滿 室 。 讙 聲 相 逐 為 我 行 賊 。

頤 噂 噂 所 言 莫 如 我 恆 。 歡 樂 堅 固 可 以 長 安 。

大 過 堯 舜 禹 湯 四 聖 敦 仁 。 允 施 德 音 民 安 無 窮 。 旅 人 相 望 未 同 朝 卿 。

坎 桎 梏 拘 獲 身 入 牢 獄 。 髡 刑 受 法 終 不 得 釋 。 耳 閉 道 塞 求 事 不 得 。

離 桀 跖 並 處 民 困 愁 苦 。 行 旅 遲 遲 留 連 齊 魯 。

咸 求 雞 獲 雛 買 鱉 失 魚 。 出 入 鈞 敵 利 得 無 饒 。 齊 姜 宋 子 婚 姻 孔 嘉 。

恆 雨 師 駕 駟 風 伯 吹 雲 。 秦 楚 爭 強 施 不 得 行 。

遯 仲 冬 無 秋 鳥 鵲 飢 憂 。 困 於 米 食 數 驚 鸇 鵰 。

大 壯 三 羝 上 山 俱 至 陰 安 。 遂 到 南 陽 見 其 芝 香 。 兩 崖 相 望 未 同 枕 床 。

晉 飛 至 日 南 還 歸 遼 東 。 雌 雄 相 從 和 鳴 雍 雍 。 解 我 迥 春 。

明 夷 堯 飲 舜 舞 禹 拜 上 酒 。 禮 樂 所 豐 可 以 安 處 。 保 我 淑 女 。

家 人 太 乙 置 酒 樂 正 起 舞 。 萬 福 攸 同 可 以 安 處 綏 我 齯 齒 。

睽 白 馬 騧 騮 生 乳 不 休 。 富 我 商 人 得 利 饒 優 。

蹇 宛 馬 疾 步 盲 師 坐 御 。 目 不 見 路 中 止 不 到 。

解 春 桃 萌 生 萬 物 華 榮 。 邦 君 所 居 國 樂 無 憂 。

損 把 珠 入 口 蓄 為 玉 寶 。 得 吾 所 有 欣 然 嘉 喜 。

益 襦 燒 袴 燔 臝 剝 飢 寒 病 瘧 凍 孿 。

夬 水 沫 沉 浮 沮 濕 不 居 為 心 疾 憂 。

姤 行 如 桀 紂 雖 禱 不 祥 。 命 衰 絕 周 文 王 乏 祀 。

萃 蜱 蜉 戴 盆 不 能 上 山 。 腳 推 跛 蹶 頓 傷 其 顏 。

升 長 子 入 獄 婦 饋 母 哭 。 霜 降 愈 甚 鄉 晦 伏 法 。

困 求 犬 得 兔 請 新 遇 故 。 雖 不 當 路 踰 吾 舊 舍 。

井 鳥 鳴 葭 端 一 呼 三 顛 。 搖 動 東 西 危 而 不 安 。 靈 祝 禱 祉 疾 病 無 患 。

革 天 厭 禹 德 命 興 湯 國 。 祓 社 釁 鼓 以 除 民 疾 。

鼎 陰 霧 作 匿 不 見 白 日 。 邪 徑 迷 道 使 君 亂 惑 。

震 猿 墮 高 木 不 踒 手 足 。 握 珠 懷 玉 還 歸 我 室 。

艮 三 驪 負 衡 南 取 芝 香 。 秋 蘭 芬 馥 盛 滿 匣 匱 。 利 我 少 姜 。

漸 春 生 夏 乳 羽 毛 成 就 舉 不 失 宜 君 臣 相 好 。 盜 走 奔 北 終 無 有 晦 。

歸 妹 東 行 破 車 遠 反 室 家 。 天 命 訖 終 無 所 禱 凶 。

豐 九 雁 列 陳 雌 獨 不 群 。 為 罾 所 牽 死 於 庖 人 。

旅 二 人 輦 車 徙 去 其 家 。 井 沸 釜 鳴 不 可 以 居 。

巽 閉 塞 復 通 與 善 相 逢 。 甘 棠 之 人 解 我 憂 凶 。

兌 賦 歛 重 數 政 為 民 賊 。 杼 軸 空 虛 去 其 家 室 。

渙 怒 非 其 怨 貪 垢 腐 鼠 。 而 呼 鵲 鴟 自 分 失 餌 。 致 被 殃 患 。

節 簪 跌 帶 長 幽 思 窮 苦 。 瘠 貌 小 瘦 以 病 疾 降 。

中 孚 三 人 俱 行 各 別 採 桑 。 蘊 其 筐 莒 留 我 嘉 旅 。 得 歸 無 咎 四 月 來 處 。

小 過 逐 鳩 南 飛 與 喜 相 隨 。 并 獲 鹿 子 多 得 利 歸 。 雖 憂 不 危 。

既 濟 驅 羊 南 行 與 禍 相 逢 。 狼 驚 吾 馬 虎 盜 我 子 。 悲 恨 自 咎 。

未 濟 東 鄰 西 國 福 喜 同 樂 。 出 得 隋 珠 留 獲 和 玉 。 俱 利 有 喜 。

#@

 無 妄 之 

無 妄 夏 臺 羑 里 湯 文 厄 處 。 皋 陶 聽 理 岐 人 悅 喜 。 西 望 華 夏 東 歸 無 咎 。

乾 儋 耳 穿 胸 僵 離 旁 舂 。 天地 易 紀 日 月 更 始 。 蝮 螫 我 手 痛 為 吾 毒 。

坤 慈 母 之 恩 長 大 無 孫 。 消 息 襁 褓 害 不 入 門 。

屯 偽 言 妄 語 傳 相 詿 誤 。 道 左 失 跡 不 知 鄉 處 。

蒙 鬱 怏 不 明 陰 積 無 光 。 日 在 北 陸 萬 物 彫 藏 。

需 王 母 多 福 天 祿 所 伏 。 居 之 寵 光 君 子 有 昌 。

訟 不 耕 而 獲 家 食 不 給 。 中 女 無 良 長 子 徒 足 。 踈 齒 善 市 商 人 有 息 。

師 火 起 上 門 不 為 我 殘 。 跳 脫 東 西 獨 得 生 完 。 不 利 出 鄰 病 疾 憂 患 。

比 持 刀 操 肉 對 酒 不 食 。 夫 亡 從 軍 長 子 入 獄 。 抱 膝 獨 宿 。

小 畜 鰌 鰕 去 海 遊 於 枯 里 。 街 巷 迫 狹 不 得 自 在 。 南 北 四 極 渴 餒 成 疾 。

履 啞 啞 笑 喜 與 歡 飲 酒 。 長 樂 行 觴 千 秋 起 舞 。 拜 受 大 福 。

泰 登 高 上 山 賓 于 四 門 。 吾 士 得 懽 福 為 我 根 。

否 天 厭 周 德 命 我 南 國 。 以 禮 靜 民 兵 革 休 息 。

同 人 壅 遏 隄 防 水 不 得 行 。 火 光 盛 陽 陰 蜺 伏 匿 。 走 歸 其 鄉 。

大 有 海 河 都 市 國 之 奧 府 。 商 人 受 福 少 子 玉 食 。

謙 東 行 避 兵 南 去 不 祥 。 西 逐 凶 惡 北 迎 福 生 。 與 喜 相 逢 。

豫 東 家 中 女 嫫 母 㝡 醜 。 三 十 無 室 媒 伯 勞 苦 。

隨 破 亡 之 國 天 所 不 福 。 難 以 止 息 。

蠱 驂 駕 蹇 驢 日 暮 失 時 。 居 者 無 憂 保 我 樂 娛 。

臨 蝃 蝀 充 側 佞 幸 傾 惑 。 女 謁 橫 行 正 道 壅 塞 。

觀 三 羖 五 牂 相 隨 俱 行 。 迷 入 空 澤 循 谷 直 北 。 經 涉 六 駮 為 所 傷 賊 。

噬 嗑 戴 喜 抱 子 與 利 為 友 。 天 之 所 命 不 憂 危 殆 。 荀 伯 勞 苦 未 來 王 母 。

賁 織 縷 未 就 勝 折 無 後 。 女 工 多 能 亂 我 政 事 。

剝 行 露 之 訟 貞 女 不 行 。 君 子 無 食 使 道 壅 塞 。

復 羿 張 烏 號 彀 射 天 狼 。 鐘 鼓 不 鳴 將 軍 振 旅 。 趙 國 雄 勇 。 鬭 死 滎 陽 。

大 畜 延 頸 望 酒 不 入 我 口 。 商 人 勞 苦 利 得 無 有 。 夏 臺 羑 里 雖 危 復 喜 。

頤 冠 帶 南 遊 與 喜 相 期 。 邀 於 嘉 國 拜 為 逢 時 。

大 過 東 西 觸 垣 不 利 出 門 。 魚 藏 深 水 無 以 樂 賓 。 爵 級 摧 頹 光 威 減 衰 。

坎 兩 母 十 子 轉 息 無 已 。 五 乳 百 雛 騂 駮 驪 駒 。

離 重 黎 祖 後 司 馬 太 史 。 陸 氏 之 災 雕 害 悲 苦 。

咸 內 執 柔 德 止 訟 以 默 。 宗 邑 賴 福 禍 災 不 作 。

恆 采 唐 沫 鄉 要 期 桑 中 。 失 信 不 會 憂 思 約 帶 。

遯 宮 成 立 政 衣 就 缺 袂 。 恭 謙 為 衛 終 無 禍 尤 。

大 壯 麒 麟 鳳 凰 子 孫 盛 昌 。 少 齊 在 門 利 以 合 婚 。 招 衣 彈 冠 貴 人 所 歡 。

晉 亂 危 之 國 不 可 涉 域 。 機 發 身 頓 遂 至 僵 覆 。

明 夷 千 雀 萬 鳩 與 鷂 為 仇 。 威 挈 不 敵 雖 眾 無 益 。 為 鷹 所 擊 。

家 人 眾 神 集 聚 相 與 議 語 南 國 虐 亂 百 姓 愁 苦 。 興 師 征 討 更 立 聖 主 。

睽 顏 淵 閔 騫 以 禮 自 閑 。 君 子 所 居 禍 災 不 存 。

蹇 三 桓 子 孫 世 秉 國 權 。 爵 世 上 卿 富 於 周 公 。

解 鶴 鳴 九 皋 處 子 失 時 。 載 土 販 鹽 難 為 功 巧 。

損 方 軸 圓 輪 東 行 不 前 。 組 囊 以 錐 失 其 事 便 。 還 師 振 旅 兵 革 休 止 。

益 魚 擾 水 濁 桀 亂 我 國 。 駕 龍 出 遊 東 之 樂 邑 。 天 賜 我 祿 與 生 為 福 。

夬 白 虎 黑 狼 伏 司 亦 長 。 遮 遏 牛 羊 病 我 商 人 。

姤 履 危 不 安 趺 頓 我 顏 傷 踵 為 癩 。

萃 三 人 輦 車 乘 入 旁 家 。 王 母 貪 叨 盜 我 資 財 。 亡 失 犁 牛 。

升 三 雁 南 飛 俱 就 井 地 。 鰕 鰌 饒 有 利 得 過 倍 。

困 鷹 栖 茂 樹 猴 雀 往 來 。 一 擊 獲 兩 伏 不 枝 梧 。

井 堯 舜 欽 明 禹 稷 股 肱 。 伊 尹 往 來 進 禮 登 堂 。 顯 德 之 徒 可 以 輔 王 。

革 枯 旱 三 年 草 葉 不 生 。 粢 盛 空 乏 無 以 供 靈 。

鼎 口 方 緩 唇 為 和 樞 門 。 解 釋 鉤 帶 商 旅 以 歡 。

震 鳧 鷖 池 水 高 陸 為 海 。 江 河 橫 流 魚 鱉 成 市 。 千 里 無 墻 鴛 鳳 游 行 。

艮 烹 魚 失 刀 駕 馬 車 亡 。 鉛 刀 不 及 魴 鯉 腥 臊 。

漸 戎 狄 蹲 踞 無 禮 貪 叨 。 非 吾 族 類 君 子 攸 去 。

歸 妺 渡 河 踰 水 濡 洿 其 尾 。 不 為 禍 憂 。 捕 魚 遇 蟹 利 得 無 幾 。

豐 河 水 小 魚 不 宜 勞 煩 。 苛 政 苦 民 君 受 其 患 。

旅 偃 武 修 文 兵 革 休 安 。 清 人 逍 遙 未 歸 空 閑 。

巽 九 疑 鬱 林 沮 濕 不 中 。 鸞 鳥 所 去 君 子 不 安 。

兌 持 猬 逢 虎 患 厭 不 起 。 遂 至 懽 國 與 福 笑 語 君 王 樂 喜 。

渙 狗 生 龍 馬 公 勞 嫗 苦 。 家 無 善 駒 折 悔 為 吝 。

節 嬰 孩 求 乳 慈 母 歸 子 。 黃 麑 悅 喜 得 其 甘 餌 。

中 孚 有 兩 赤 鷂 從 五 隼 噪 。 操 矢 無 括 趣 釋 爾 財 。 扶 伏 聽 命 不 敢 動 搖 。

小 過 伊 尹 智 士 去 桀 耕 野 。 執 順 以 強 文 和 無 咎 。

既 濟 逐 鹿 西 山 利 入 我 門 。 陰 陽 和 調 國 無 災 殃 。 長 子 東 遊 須 其 三 仇 。

未 濟 龍 興 之 德 周 武 受 福 。 長 女 宜 家 與 君 相 保 。 長 股 遠 行 狸 且 善 藏 。

#@

 大 畜 之 

大 畜 朝 鮮 之 地 箕 伯 所 保 。 宜 人 宜 家 業 處 子 孫 求 事 大 喜 。

乾 金 柱 鐵 關 堅 固 衛 災 。 君 子 居 之 安 無 憂 危 。

坤 轉 禍 為 福 喜 來 入 屋 。 春 成 夏 囤 可 以 飲 食 。 保 全 家 室 。

屯 水 暴 橫 行 緣 屋 壞 墻 。 泱 泱 溢 溢 市 師 驚 惶 。 居 止 不 殆 與 母 相 保 。

蒙 虎 豹 熊 羆 遊 戲 山 隅 。 得 其 所 欲 君 子 無 憂 。 旅 人 失 利 市 空 無 人 。

需 躬 體 履 仁 尚 德 止 訟 。 宗 邑 以 安 三 百 無 患 。

訟 江 淮 易 服 玄 黃 朱 飾 。 靈 公 夏 徵 哀 相 無 極 。 高 位 崩 顛 失 其 寵 室 。

師 不 虞 之 患 禍 至 無 門 。 奄 忽 暴 卒 痛 傷 我 心 。

比 三 塗 五 岳 去 危 入 室 。 凶 禍 不 作 桀 盜 堯 服 。 失 其 寵 福 貴 人 有 疾 。

小 畜 配 合 相 迎 利 心 四 鄉 。 昏 以 為 期 明 星 熠 熠 。 欣 喜 君 奭 所 言 得 當 。

履 三 手 六 身 莫 適 所 閑 。 更 相 搖 動 失 事 便 安 。 箕 子 佯 狂 國 乃 不 昌 。

泰 虎 臥 山 隅 鹿 過 後 朐 。 弓 矢 設 張 會 為 功 曹 。 伏 不 敢 起 遂 全 其 軀 得 我 美 草 。

否 麟 鳳 執 獲 陰 雄 失 職 。 自 衛 反 魯 猥 昧 不 起 。 祿 福 訖 已 。

同 人 欒 子 作 殃 伯 氏 誅 傷 。 州 犂 奔 楚 失 其 寵 光 。

大 有 黃 帝 出 遊 駕 龍 騎 馬 。 東 至 太 山 南 過 齊 魯 。 王 良 御 左 文 武 何 咎 ？ 不 利 市 賈 。

謙 齊 魯 爭 言 戰 於 龍 門 。 遘 怨 致 禍 三 世 不 安 。

豫 道 禮 和 德 仁 不 相 賊 。 君 子 往 之 樂 有 其 利 。

隨 嫗 妬 公 姥 毀 益 亂 賴 。 使 我 家 憒 利 得 不 遂 。

蠱 一 巢 九 子 同 公 共 母 。 柔 順 利 貞 出 入 不 殆 。 福 祿 所 在 。

臨 崔 嵬 北 岳 天 神 貴 客 。 溫 仁 正 直 主 布 恩 德 。 閔 哀 不 已 蒙 受 大 福 。

觀 三 雎 逐 蠅 陷 墮 釜 中 。 灌 沸 弇 殪 與 母 長 決 。

噬 嗑 東 山 西 陵 高 峻 難 升 。 滅 夷 掘 壘 使 道 不 通 。 商 旅 無 功 復 反 其 邦 。

賁 常 得 自 如 不 逢 禍 災 。 福 祿 自 來 。

剝 范 子 妙 材 戮辱 傷 膚 。 然 後 相 國 封 為 應 侯 。

復 狼 虎 結 集 相 聚 為 保 。 伺 嚙 牛 羊 道 絕 不 通 。 病 我 商 人 。

無 妄 不 直 杜 公 與 我 爭 訟 。 媒 伯 無 禮 自 令 塞 壅 。

頤 上 天 樓 臺 登 降 受 福 喜 慶 自 來 。

大 過 三 羊 上 山 東 至 平 原 。 黃 龍 服 箱 南 至 魯 陽 。 貌 其 佩 囊 執 綬 車 中 。 行 人 無 功 。

坎 天地 閉 塞 仁 智 隱 伏 。 商 旅 不 行 利 深 難 得 。

離 延 陵 適 魯 觀 樂 太 史 。 車 轔 白 顛 知 秦 興 起 。 卒 兼 其 國 一 統 為 主 。

咸 櫜 戢 甲 兵 歸 放 馬 牛 。 徑 路 開 通 國 無 凶 憂 。 朽 墻 不 鑿 疾 病 難 治 。

恆 牛 驥 同 堂 郭 氏 以 亡 。 國 破 為 墟 君 奔 走 逃 。

遯 大 尾 小 腰 重 不 可 搖 。 棟 撓 榱 壞 臣 為 君 憂 。 陽 大 之 言 消 不 為 患 使 我 復 安 。

大 壯 太 一 置 酒 樂 正 起 舞 。 萬 福 攸 同 可 以 安 處 綏 我 齯 齒 。 指 空 無 餌 不 利 為 旅 。

晉 飲 酒 醉 酗 跳 起 爭 鬭 。 伯 傷 叔 僵 東 家 治 喪 。

明 夷 山 險 難 登 渭 中 多 石 。 車 馳 轊 擊 重 載 傷 軸 。 載 擔 善 躓 跌 踒 右 足 。

家 人 爭 訟 不 已 更 相 咨 詢 。 張 事 弱 口 被 髮 北 走 。 耳 順 從 心 躬 行 至 仁 。 不 須 以 兵 天下 太 平 。

睽 心 志 無 良 傷 破 妄 行 。 觸 墻 觝 壁 不 見 戶 房 。 先 王 閉 關 商 旅 委 棄 。

蹇 寧 夬 鴟 鴞 治 成 御 災 。 綏 德 安 家 周 公 勤 勞 。

解 清 人 高 子 久 在 外 野 。 逍 遙 不 歸 思 我 慈 母 。

損 兩 虎 爭 鬭 服 創 無 處 。 不 成 仇 讎 行 解 卻 去 。

益 天 女 推 床 不 成 文 章 。 南 箕 無 舌 飯 多 沙 糖 。 虛 象 盜 名 雄 雞 折 頸 。

夬 太 子 扶 蘇 走 出 遠 郊 。 佞 幸 成 邪 改 命 生 憂 。 慈 母 之 恩 無 路 致 之 。

姤 寒 暑 相 推 一 明 一 微 。 赫 赫 宗 周 光 榮 滅 衰 。

萃 雞 狗 相 望 仁 道 篤 行 。 不 吠 昏 明 各 安 其 鄉 。 周 鼎 和 餌 國 富 民 有 。 八 極 蒙 祐 。

升 窗 牖 戶 旁 道 利 明 光 。 賢 智 輔 聖 仁 施 大 行 。 家 給 人 足 海 內 殷 昌 。

困 雨 雪 三 日 鳥 獸 飢 乏 。 旅 人 失 宜 利 不 可 得 。 幾 言 解 患 以 療 紛 難 。 危 者 復 安 。

井 白 鵠 衘 珠 夜 食 為 明 。 膏 潤 渥 優 國 歲 年 豐 。 中 子 來 同 見 惡 不 凶 。

革 從 豕 牽 羊 與 虎 相 逢 雖 驚 不 凶 。

鼎 鳧 雁 啞 啞 以 水 為 宅 。 雌 雄 相 和 心 志 娛 樂 。 得 其 所 欲 絕 其 患 惡 。

震 逐 狐 平 原 水 遏 我 前 。 深 不 可 涉 暮 無 所 得 。

艮 窟 室 蓬 戶 寒 賤 所 處 。 十 里 望 烟 散 渙 四 方 。 形 體 滅 亡 下 入 深 淵 。 終 不 見 君 。

漸 桀 紂 之 主 悖 不 可 輔 。 貪 榮 為 人 必 定 其 咎 。 聚 鈠 積 實 野 在 鄙 邑 未 得 入 室 。

歸 妺 倉 庫 盈 億 年 歲 有 息 。 商 人 留 連 雖 久 有 得 。 陰 多 陽 少 。 因 地 就 力 。

豐 火 山 不 然 釣 鯉 失 綸 。 魚 不 可 得 利 去 我 北 。 三 人 同 福 以 興 周 國 。 君 子 安 息 。

旅 童 女 無 媒 不 宜 動 搖 。 安 其 居 廬 傅 母 何 憂 ？

巽 載 風 雲 母 遊 觀 東 海 。 鼓 翼 千 里 見 吾 愛 子 。

兌 鴻 盜 我 襦 逃 於 山 隅 。 不 見 武 迹 使 伯 心 憂 。

渙 視 夜 無 明 不 利 遠 鄉 。 閉 門 塞 牖 福 為 我 母 。

節 三 狗 逐 兔 子 東 北 路 。 利 以 進 取 商 人 有 得 。

中 孚 武 王 不 豫 周 公 禱 謝 。 載 璧 秉 珪 安 寧 如 故 。

小 過 同 載 共 車 中 道 別 去 。 爵 級 不 進 君 子 不 興 。

既 濟 六 雁 俱 飛 遊 戲 稻 池 。 大 飲 多 食 食 飽 無 患 。 舉 事 不 遂 商 旅 作 憒 。

未 濟 符 左 契 右 相 與 虐 亂 。 乾 坤 利 貞 幸 生 六 子 。 長 大 成 就 颯 然 如 母 。 不 利 為 咎 。

#@

 頤 之 

頤 家 給 人 足 頌 聲 並 作 。 四 夷 賓 服 干 戈 卷 閣 。

乾 思 初 道 古 哀 吟 無 輔 。 陽 明 不 制 上 失 其 所 。

坤 江 河 淮 海 天 之 奧 府 。 眾 利 所 聚 賓 服 饒 有 。 樂 我 君 子 。

屯 三 雁 俱 行 避 暑 就 涼 。 適 與 矰 遇 為 繳 所 傷 。

蒙 秋 南 春 北 隨 時 休 息 。 處 和 履 中 安 無 憂 凶 。

需 履 危 無 患 跳 脫 獨 全 。 不 利 出 門 傷 我 左 踝 。 疾 病 不 食 鬼 哭 其 室 。

訟 東 家 凶 婦 怒 其 公 姑 。 毀 柈 破 盆 棄 其 飯 飱 。 使 吾 困 貧 。

師 泥 滓 洿 辱 棄 捐 溝 瀆 。 眾 所 笑 哭 終 不 顯 祿 。

比 旦 往 暮 還 各 與 相 存 身 無 凶 患 。

小 畜 六 翮 長 翼 夜 過 射 國 。 高 飛 冥 冥 羿 氏 無 得 。

履 蜂 蠆 之 門 難 以 止 息 。 嘉 媚 之 士 為 王 所 食 。 從 去 其 室 。

泰 放 狐 乘 龍 為 王 道 東 。 過 時 不 及 使 我 憂 聾 。

否 雹 梅 零 墮 心 思 情 憤 亂 我 魂 氣 。

同 人 長 女 三 嫁 進 退 多 態 。 牝 狐 作 妖 夜 行 離 憂 。

大 有 轟 轟 䡘 䡘 驅 車 東 西 。 盛 盈 必 毀 高 位 崩 顛 。

謙 乘 船 道 濟 載 水 逢 火 。 賴 得 無 患 蒙 我 生 全 。

豫 至 德 之 君 政 仁 且 溫 。 伊 呂 股 肱 國 富 民 安 。

隨 生 不 逢 時 困 且 多 憂 。 無 有 冬 夏 心 常 悲 愁 。

蠱 南 歷 玉 山 東 入 生 門 。 登 福 上 堂 飲 萬 歲 漿 。

臨 大 斧 破 木 讒 人 敗 國 。 東 關 二 五 禍 及 三 子 。 晉 人 亂 危 懷 公 出 走 。

觀 一 室 百 孫 公 悅 婦 歡 。 相 與 笑 言 家 樂 以 安 。

噬 嗑 隨 陽 轉 行 不 失 其 常 。 君 安 於 鄉 國 無 咎 殃 。

賁 群 虎 入 邑 求 索 肉 食 。 大 人 禦 守 君 不 失 國 。

剝 弱 足 刖 跟 不 利 出 門 。 商 賈 無 贏 折 明 為 患 。 湯 火 之 憂 轉 解 喜 來 。

復 夏 臺 幽 戶 文 君 厄 處 。 鬼 侯 飲 食 岐 人 悅 喜 。

無 妄 棟 橈 榱 壞 廊 屋 大 敗 。 宮 闕 空 廊 如 冬 枯 樹 。

大 畜 說 以 內 安 不 離 其 國 。 室 家 相 懽 幽 囚 重 閉 。 疾 病 多 求 罪 亂 憒 憒 。

大 過 六 龍 俱 怒 戰 於 阪 下 。 倉 黃 不 勝 旅 人 難 苦 。

坎 天下 雷 行 塵 起 不 明 。 市 空 無 羊 疾 人 憂 凶 。 三 木 不 辜 脫 歸 家 邦 。

離 一 指 食 肉 口 無 所 得 。 染 其 鼎 鼐 舌 饞 於 腹 。

咸 喜 笑 不 常 失 其 福 慶 。 口 辟 言 𤴾 行 者 畏 忌 。

恆 毛 生 毫 背 國 樂 民 富 侯 王 有 德 。

遯 豶 豕 童 牛 童 傷 不 來 。 三 女 同 堂 生 我 福 人 。

大 壯 江 河 淮 海 盈 溢 為 害 。 邑 被 其 瀨 年 困 無 歲 。

晉 兩 虎 爭 鬭 股 瘡 無 處 。 不 成 仇 讎 行 解 欲 去 。

明 夷 五 嶽 四 瀆 潤 洽 為 德 。 行 不 失 理 民 賴 恩 福 。

家 人 載 車 乘 馬 南 逢 君 子 。 與 我 嘉 喜 雖 憂 無 咎 。

睽 缺 囊 破 筐 空 無 黍 稷 。 不 媚 如 公 棄 於 糞 墻 。

蹇 殺 行 桃 園 見 虎 東 西 。 螳 螂 之 敵 使 我 無 患 。

解 飢 人 入 室 政 衰 弊 極 。 抱 其 彝 器 奔 於 他 國 。 因 禍 受 福 。

損 庭 燎 夜 明 追 古 傷 今 。 陽 弱 不 制 陰 雄 坐 戾 。

益 懸 狟 素 飡 食 非 其 任 。 失 輿 剝 廬 休 坐 從 居 。

夬 喜 門 福 善 繒 帛 盛 熾 。 日 就 為 得 財 寶 敵 國 。

姤 執 綏 登 車 驂 乘 東 遊 。 說 齊 解 燕 霸 國 以 安 。

萃 水 深 無 桴 蹇 難 何 游 ？ 商 伯 失 利 庶 人 愁 憂 。

升 三 鳥 鴛 鴦 相 隨 俱 行 。 南 到 饒 澤 食 魚 與 粱 。 君 子 樂 長 見 惡 不 傷 。

困 遠 視 目 盻 臨 深 苦 眩 。 不 離 越 都 旅 人 留 連 。

井 終 風 東 西 散 渙 四 方 。 終 日 至 暮 不 見 子 懽 。

革 言 無 要 約 不 成 劵 契 。 殷 叔 季 姬 公 孫 爭 之 。 彊 入 委 禽 不 悅 於 心 。

鼎 牛 馬 聾 聵 不 知 聲 味 。 遠 賢 賤 仁 自 合 亂 憒 。 疾 病 無 患 生 福 在 門 。

震 從 商 近 游 飽 食 無 憂 。 囹 圄 之 困 中 子 見 囚 。

艮 據 斗 運 樞 順 天 無 憂 。 與 樂 並 居 。

漸 姬 奭 姜 望 為 武 守 邦 。 藩 屏 燕 齊 周 室 以 彊 。 子 孫 億 昌 。

歸 妹 亡 羊 東 澤 循 隄 直 北 。 子 思 其 母 復 返 其 所 。

豐 張 鳥 關 口 舌 直 距 齒 。 然 諾 不 行 政 亂 無 緒 。

旅 載 船 逢 火 憂 不 為 禍 。 家 在 山 東 入 門 見 公 。

巽 絕 言 異 路 心 不 相 慕 。 虵 子 兩 角 使 我 心 惡 。

兌 鼻 頂 移 徙 君 不 安 坐 。 枯 竹 復 生 失 其 寵 榮 。

渙 殷 商 以 亡 火 息 無 光 。 年 歲 不 長 殷 湯 光 明 。

節 文 王 四 乳 仁 愛 篤 厚 。 子 畜 十 男 無 有 折 夭 。

中 孚 熊 羆 豺 狼 在 山 陰 陽 。 伺 鹿 取 獐 道 候 畏 難 。

小 過 彫 葉 被 霜 獨 蔽 不 傷 。 駕 入 喜 門 與 福 為 婚 。

既 濟 黃 離 白 日 照 我 四 國 。 元 首 昭 明 民 賴 恩 福 。 漢 有 游 女 。 人 不 可 得 。

未 濟 順 風 直 北 與 歡 相 得 。 歲 熟 年 樂 邑 無 寇 賊 。 長 女 行 嫁 子 孫 不 昌 係 疾 為 殃 。

#@

 大 過 之 

大 過 典 冊 法 書 藏 閣 蘭 臺 。 雖 遭 亂 潰 獨 不 遇 災 。

乾 日 在 北 陸 陰 蔽 陽 目 。 萬 物 空 虛 不 見 長 育 。

坤 鬼 泣 哭 社 悲 商 無 後 。 甲 子 昧 爽 殷 人 絕 祀 。

屯 涉 塗 履 危 不 利 有 為 。 安 坐 垂 裳 乃 無 災 殃 。 門 戶 自 開 君 憂 不 昌 。

蒙 陽 失 其 紀 枯 木 復 起 。 秋 葉 冬 華 君 不 得 息 。

需 大 樹 之 子 百 條 共 母 。 當 夏 六 月 枝 葉 盛 茂 。 鸞 鳥 以 庇 召 伯 避 暑 。 翩 翩 偃 仰 甚 得 其 所 。

訟 秉 鉞 執 殳 挑 戰 先 驅 。 不 從 元 帥 敗 破 為 憂 。

師 啟 室 開 關 逃 得 釋 冤 。 夏 臺 羑 里 湯 文 悅 喜 。

比 衰 滅 無 成 淵 溺 在 傾 。 狗 吠 夜 驚 家 乃 不 寧 。 枯 者 復 華 幽 人 無 憂 。

小 畜 西 鄰 少 女 未 有 所 許 。 志 如 委 衣 不 出 房 戶 。 心 無 所 處 傅 母 何 咎 ？

履 狗 吠 夜 驚 履 鬼 頭 頸 。 危 者 弗 傾 患 滅 不 成 。

泰 當 年 少 寡 獨 與 孤 處 。 雞 鳴 犬 吠 無 敢 誰 者 。 我 生 不 辰 獨 嬰 寒 苦 。

否 無 道 之 君 鬼 哭 其 門 。 命 與 下 國 絕 得 不 食 。

同 人 乘 龍 南 遊 夜 過 糟 丘 。 脫 厄 無 憂 。 矰 絕 弩 傷 羿 不 得 羹 。

大 有 馬 躓 車 傷 長 舌 破 家 。 東 關 二 五 晉 君 出 走 。

謙 瓜 葩 匏 實 百 女 同 室 。 苦 醯 不 熟 未 有 妃 合 。

豫 晨 風 文 翰 大 舉 就 溫 。 昧 過 我 邑 羿 無 所 得 。

隨 瀺 瀺 浞 浞 塗 泥 至 轂 。 馬 濘 不 進 虎 囓 我 足 。

蠱 膠 車 駕 東 與 雨 相 逢 。 故 革 懈 惰 頹 輪 獨 坐 。 憂 不 為 禍 。

臨 六 家 作 權 公 室 剖 分 。 陰 制 其 陽 唐 叔 失 明 。

觀 去 室 離 家 來 奔 大 都 。 火 息 復 明 姬 伯 以 昌 。 商 人 失 功 。

噬 嗑 牧 羊 稻 園 聞 虎 喧 讙 。 危 懼 喘 息 終 無 禍 患 。

賁 嬰 孩 求 乳 母 歸 其 子 黃 麑 懽 喜 。

剝 廓 落 失 業 跨 禍 度 福 利 無 所 得 。

復 出 入 無 時 憂 禍 為 災 。 行 人 失 牛 利 去 不 來 。 老 馬 少 駒 勿 與 久 居 。

無 妄 風 怒 漂 水 女 惑 生 疾 。 陽 失 其 服 陰 孽 為 賊 。

大 畜 車 馬 病 傷 不 利 越 鄉 。 幽 人 元 亨 去 晦 就 明 。

頤 三 奇 六 耦 各 有 所 主 。 周 南 召 南 聖 人 所 在 。 德 義 流 行 民 悅 以 喜 。

坎 坐 爭 立 訟 紛 紛 怱 怱 。 卒 成 禍 亂 災 及 家 公 。

離 憂 凶 為 殘 使 我 不 安 。 從 之 南 國 以 除 心 疾 。

咸 愛 我 嬰 女 牽 引 不 與 。 冀 幸 高 貴 反 得 不 興 。

恆 宜 行 賈 市 所 聚 必 倍 。 載 喜 抱 子 與 利 為 市 。

遯 坐 席 未 溫 憂 來 扣 門 。 踰 墻 北 走 兵 交 我 後 。 脫 於 虎 口 。

大 壯 赤 帝 懸 車 廢 職 不 朝 。 叔 帶 之 災 居 于 氾 廬 。

晉 子 畏 於 匡 厄 困 陳 蔡 。 明 德 不 危 竟 自 免 害 。

明 夷 逐 雁 南 飛 馬 疾 牛 罷 。 不 見 魚 池 失 利 憂 危 。 牢 戶 之 冤 脫 免 無 患 。

家 人 推 輦 上 山 高 仰 重 難 。 終 日 至 暮 不 見 阜 巔 。

睽 憂 不 為 患 福 在 堂 門 。 使 吾 偃 安 。

蹇 春 桃 始 華 季 女 宜 家 。 受 福 多 年 男 為 邦 君 。

解 高 山 之 巔 去 谷 億 千 。 雖 有 兵 寇 足 以 自 守 。

損 過 時 歷 月 役 夫 顦 顇 。 處 子 嘆 室 思 我 伯 叔 。

益 太 微 復 明 說 升 傅 巖 。 乃 稱 高 室 疾 在 頭 頸 。 和 不 能 生 滅 其 令 名 。

夬 旁 多 小 星 三 五 在 東 。 早 夜 晨 行 勞 苦 無 功 。

姤 東 鄉 煩 煩 相 與 笑 言 。 子 般 鞭 犖 圉 人 作 患 。

卒 鼻 移 在 頭 枯 葦 復 生 。 下 朽 上 榮 家 乃 不 寧 。 其 金 不 成 。

升 蝦 䗫 群 聚 從 天 請 雨 。 雲 雷 疾 聚 應 時 輒 下 。 得 其 願 所 。

困 大 步 上 車 南 到 喜 家 。 送 我 貂 裘 與 福 載 來 。

井 賊 仁 傷 德 天 怒 不 福 。 斬 刈 宗 社 失 其 宇 守 。

革 從 猬 見 虎 雖 危 不 殆 。 終 已 無 咎 。

鼎 履 素 行 德 卒 蒙 祐 福 。 與 堯 侑 食 君 子 有 息 。

震 利 在 北 陸 。 寒 苦 難 得 。 憂 危 之 患 福 為 道 門 。 商 叔 生 存 。

艮 四 蹇 六 盲 足 痛 難 行 。 終 日 至 暮 不 離 其 鄉 。

漸 臺 駘 昧 子 明 知 地 理 。 障 澤 宣 流 封 君 河 水 。

歸 妹 畜 水 得 時 以 備 火 災 。 柱 車 絆 馬 郊 行 出 旅 可 以 無 咎 。

豐 歲 暮 花 落 君 衰 於 德 。 勞 寵 損 墜 陰 奪 其 室 。

旅 夏 販 蔡 悲 千 里 為 市 。 黃 葉 殪 鬱 利 得 無 有 。

巽 仲 春 巡 狩 東 見 群 后 。 昭 德 允 明 不 失 其 所 。

兌 栵 潔 縲 縲 結 締 難 解 。 嫫 母 衒 嫁 媒 不 得 坐 自 為 身 禍 。

渙 烏 鳴 庭 中 以 戒 災 凶 。 重 門 擊 柝 備 憂 暴 客 。

節 朝 霽 暮 霞 瀸 我 衣 襦 。 退 無 得 牛 。

中 孚 抱 璞 懷 玉 與 桀 相 觸 。 詘 坐 不 中 道 無 良 人 。

小 過 兩 心 相 悅 共 其 柔 筋 。 夙 夜 在 公 不 離 房 中 。 得 君 子 意 。

既 濟 載 餽 如 田 破 鉏 失 食 。 苗 穢 不 闢 獨 飢 於 年 。

未 濟 甘 露 醴 泉 太 平 機 關 。 仁 德 咸 應 歲 樂 民 安 。

#@

 坎 之 

坎 有 黃 鳥 足 歸 呼 季 玉 。 從 我 睢 陽 可 辟 刀 兵 。 與 福 俱 行 有 命 久 長 。

乾 太 王 為 父 季 歷 孝 友 。 文 武 聖 明 仁 德 興 起 。 弘 張 四 國 載 福 綏 厚 。

坤 猿 墮 高 木 不 踒 手 足 。 保 我 金 玉 還 歸 其 室 。

屯 重 耳 恭 敏 遇 讒 出 處 。 北 奔 狄 戎 經 涉 齊 楚 。 以 秦 代 懷 誅 殺 子 圉 。 身 為 霸 主 。

蒙 倚 鋒 據 戟 傷 我 胸 臆 。 拜 折 不 息 。

需 狗 冠 雛 步 君 失 其 居 。 出 門 抵 山 行 者 憂 難 。 水 灌 我 園 高 陸 為 泉 。

訟 眾 鳥 所 翔 中 有 大 壯 。 爪 牙 長 頭 為 我 驚 憂 。

師 雷 行 相 逐 無 有 休 息 。 戰 於 平 陸 為 夷 所 覆 。

比 禹 鑿 龍 門 通 利 水 泉 。 同 注 滄 海 民 得 安 土 。

小 畜 堯 舜 仁 德 養 賢 致 福 。 眾 英 積 聚 國 無 寇 賊 。 商 人 失 利 來 爭 寶 貨 。

履 陸 居 少 泉 山 高 無 雲 。 車 行 千 里 塗 不 污 輪 。 渴 為 我 怨 佳 思 廣 得 。

泰 朝 視 不 明 夜 不 見 光 。 皆 抵 空 床 季 女 奔 亡 愴 焉 心 傷 。

否 齊 魯 求 國 仁 聖 輔 德 進 禮 雅 言 定 公 以 安 。

同 人 束 帛 玄 圭 君 以 布 德 。 伊 呂 百 里 應 聘 輔 國 。

大 有 棘 鉤 我 襦 為 絆 所 拘 靈 巫 拜 禱 禍 不 成 災 。 東 山 之 邑 中 有 土 服 可 以 饒 飽 。

謙 門 燒 屋 燔 為 下 所 殘 。 西 行 出 戶 順 其 道 理 虎 臥 不 起 牛 羊 歡 喜 。

豫 墻 高 蔽 日 崑 崙 翳 月 遠 行 無 明 不 見 懽 叔 。

隨 天地 際 會 不 見 內 外 祖 辭 遣 送 與 世 長 決 。

蠱 深 水 難 涉 塗 難 至 轂 。 牛 罷 不 進 濘 陷 我 疾 。

臨 羊 驚 狼 虎 獼 猴 群 走 。 無 益 於 僵 為 齒 所 傷 。

觀 履 虵 躡 虺 與 鬼 相 視 驚 哭 失 氣 如 騎 虎 尾 。

噬 嗑 車 驚 人 墮 兩 輪 脫 去 。 行 者 不 至 主 人 憂 懼 。 結 締 復 解 夜 明 為 喜 。

賁 南 販 北 賈 與 怨 為 市 利 得 自 治 。

剝 延 陵 適 魯 觀 樂 太 史 。 車 轔 白 顛 知 秦 興 起 卒 兼 其 國 一 統 為 主 。

復 出 門 逢 患 與 禍 為 怨 。 更 相 擊 刺 傷 我 手 端 。

無 妄 獐 鹿 同 走 自 燕 嘉 喜 。 公 子 好 遊 他 人 多 有 。

大 畜 恭 寬 相 信 履 福 不 殆 。 從 其 邦 域 與 喜 相 得 。

頤 欲 飛 無 翼 鼎 重 折 足 。 失 其 喜 利 苞 羞 為 賊 。 上 妻 之 家 喜 除 我 憂 解 吾 思 愁 。

大 過 府 藏 之 富 王 以 振 貸 。 捕 魚 河 海 罟 網 多 得 。

離 陰 生 麇 鹿 鼠 舞 鬼 哭 。 靈 龜 陸 蒙 釜 甑 草 土 。 仁 智 盤 桓 國 亂 無 緒 。

咸 風 塵 瞑 迷 不 見 南 北 。 行 人 失 路 復 反 其 室 。

恆 金 革 白 黃 宜 利 戒 市 。 嫁 娶 有 息 商 人 悅 喜 。

遯 匏 瓜 之 德 宜 繫 不 食 。 君 子 失 與 官 政 懷 憂 。

大 壯 乘 船 渡 濟 載 冰 逢 火 賴 得 免 患 蒙 我 所 恃 。

晉 道 途 多 石 傷 車 折 軸 。 與 市 為 仇 不 利 客 宿 。

明 夷 託 寄 之 徒 不 利 請 求 。 結 衿 無 言 乃 有 悔 患 。

家 人 三 羊 爭 妻 相 逐 奔 馳 終 日 不 食 精 氣 竭 罷 。

睽 退 惡 防 患 見 在 心 苗 。 日 中 之 恩 解 釋 倒 懸 。

蹇 兩 足 四 翼 飛 入 嘉 國 。 寧 我 伯 姊 與 母 相 得 。

解 寒 露 所 降 凌 制 堅 冰 草 木 瘡 傷 花 落 葉 亡 。

損 后 稷 農 功 富 利 我 國 。 南 畝 治 理 一 室 百 子 。

益 設 網 張 羅 捕 魚 園 池 。 網 罟 自 決 雖 得 復 失 。 危 訴 之 患 受 其 低 懽 。

夬 路 與 縣 休 侯 伯 恣 驕 。 上 失 其 盛 周 室 衰 微 。

姤 逐 走 追 亡 相 及 扶 桑 復 見 其 鄉 使 我 悔 喪 。

萃 履 祿 綏 厚 載 福 受 祉 衰 微 復 起 繼 世 長 久 疾 病 獻 麥 晉 人 赴 告 。

升 鰥 寡 孤 獨 祿 命 苦 薄 入 宮 無 妻 武 子 哀 悲 。

困 山 沒 丘 浮 陸 為 水 魚 燕 雀 無 巢 民 無 室 廬 。

井 冠 帶 南 遊 與 福 喜 期 徼 于 嘉 國 拜 為 逢 時 。

革 東 行 亡 羊 失 其 羝 牂 少 婦 無 夫 獨 坐 空 廬 。

鼎 探 巢 捕 魚 耕 田 捕 鰌 費 日 無 功 右 手 空 虛 。

震 東 行 飲 酒 與 喜 相 抱 福 吾 家 利 來 從 父 母 水 澤 之 徒 望 邑 而 處 。

艮 妄 怒 失 精 自 令 畏 悔 忪 忪 之 懼 君 子 無 咎 。

漸 白 雲 如 帶 往 往 旗 處 飛 風 送 迎 大 雹 將 下 擊 我 禾 稼 僵 死 不 起 。

歸 妺 南 至 之 日 陽 消 不 息 北 風 烈 寒 萬 物 藏 伏 。

豐 火 中 仲 夏 鴻 雁 來 舍 體 重 難 移 未 能 高 舞 君 子 顯 名 不 失 其 譽 。

旅 北 行 出 門 履 陷 躓 顛 踒 足 據 塗 污 我 襦 袴 。

巽 輕 車 醊 祖 焱 風 暴 起 促 亂 祭 器 飛 揚 錯 華 明神 降 佑 道 無 害 寇 。

兌 酒 為 歡 伯 除 憂 來 樂 福 喜 入 門 與 君 相 索 使 我 有 德 。

渙 三 足 孤 烏 靈 明 督 郵 司 過 罰 惡 。 自 賊 其 家 毀 敗 為 憂 。

節 三 河 俱 合 水 怒 踴 躍 壞 我 王 屋 民 飢 於 食 。

中 孚 南 行 棗 園 惡 虎 畏 班 。 執 火 銷 金 使 我 無 患 。

小 過 求 鹿 過 山 與 利 為 怨 闇 聾 不 言 誰 知 其 懽 。

既 濟 行 旅 困 蹴 失 明 守 宿 。 囹 圄 之 憂 啟 執 出 遊 。

未 濟 據 棘 履 危 跌 刺 為 憂 。 夫 婦 不 和 亂 我 良 家 。

#@

 離 之 

離 時 乘 六 龍 為 帝 使 東 達 命 宣 旨 無 所 不 通 。

乾 執 轡 四 驪 王 以 為 師 。 陰 陽 之 明 載 受 東 齊 。

坤 春 秋 禱 祝 解 過 除 憂 君 子 無 咎 。

屯 坐 車 乘 軒 據 國 子 民 虞 叔 受 命 和 合 六 親 。

蒙 開 戶 下 堂 與 福 相 迎 祿 于 公 室 曾 孫 以 昌 。

需 高 木 腐 巢 漏 濕 難 居 不 去 甘 棠 使 我 無 憂 。

訟 三 女 為 姦 俱 遊 高 園 。 倍 室 夜 行 與 伯 笑 言 。 不 忍 主 母 為 設 歡 酒 冤 尤 誰 禱 ？

師 漏 巵 盛 酒 無 以 養 老 春 貸 黍 稷 年 歲 實 有 履 道 坦 坦 平 安 何 咎 ？

比 松 柏 枝 葉 常 茂 不 落 君 子 惟 體 日 富 安 樂 。

小 畜 夫 婦 不 諧 為 燕 攻 齊 良 弓 不 張 騎 駟 憂 凶 。

履 出 令 不 勝 反 為 大 災 強 不 克 弱 君 受 其 憂 。

泰 奔 牛 相 錯 敗 亂 緒 業 民 不 得 作 。

否 載 璧 秉 珪 請 命 于 河 周 公 克 敏 沖 人 瘳 愈 。

同 人 素 車 偽 馬 不 任 重 負 王 侯 出 征 憂 危 為 咎 。

大 有 大 樹 之 子 同 條 共 母 比 至 火 中 枝 葉 盛 茂 。

謙 壅 遏 隄 防 水 不 得 行 火 盛 陽 光 陰 蜺 伏 藏 走 婦 其 歸 。

豫 五 岳 四 瀆 合 潤 為 德 行 不 失 理 民 賴 恩 福 。

隨 駕 駿 南 遊 虎 驚 我 羊 陰 不 奉 陽 其 光 顯 揚 。 言 之 謙 謙 奉 義 解 患 。

蠱 早 霜 晚 雪 傷 害 禾 麥 損 功 棄 力 飢 無 所 食 。

臨 岐 周 海 隅 有 樂 無 憂 可 以 避 難 全 身 保 財 。

觀 陰 蔽 其 陽 目 暗 不 明 君 憂 其 國 求 騂 得 黃 駒 犢 從 行 。

噬 嗑 金 城 鐵 郭 上 下 仝 力 政 平 民 歡 寇 不 敢 賊 。

賁 平 公 有 疾 迎 醫 秦 國 和 不 能 知 晉 人 赴 國 。

剝 戴 堯 扶 禹 從 喬 彭 祖 西 過 王 母 道 里 夷 易 無 敢 難 者 。

復 羔 羊 皮 革 君 子 朝 服 輔 政 天 德 以 合 萬 國 。

無 妄 據 鐘 鼓 翼 將 軍 受 福 安 帖 之 家 虎 狼 與 憂 履 危 不 強 師 行 何 咎 ？

大 畜 嫡 庶 不 明 孽 亂 生 殃 陳 失 其 邦 。

頤 鳥 驚 狐 鴻 國 亂 不 寧 上 弱 下 強 為 陰 所 刑 。

大 過 六 月 采 芑 征 伐 無 道 張 仲 方 叔 克 勝 飲 酒 。

坎 被 綉 夜 行 不 見 文 章 安 坐 玉 堂 乃 無 咎 殃 長 子 帥 師 得 其 正 常 。

咸 昧 暮 乘 車 東 至 伯 家 踰 梁 越 河 濟 脫 無 他 。

恆 東 風 解 凍 和 氣 兆 升 年 歲 豐 登 。

遯 三 貍 搏 鼠 遮 遏 前 後 無 於 圜 域 不 得 脫 走 。

大 壯 綏 德 孔 明 履 祿 久 長 貴 且 有 光 疾 病 憂 傷 。

晉 三 虎 搏 狼 力 不 相 當 如 摧 壅 祐 一 擊 破 亡 。

明 夷 使 伯 東 乘 恨 不 肯 行 與 叔 爭 訟 更 相 毀 傷 。

家 人 抱 空 握 虛 鴞 驚 我 雛 利 去 不 來 。

睽 李 花 再 實 鴻 升 降 集 仁 哲 以 興 隆 國 無 賊 。

蹇 東 山 皋 洛 勇 捍 不 服 金 玦 玩 好 衣 為 身 賊 。

解 飛 文 污 身 為 邪 所 牽 青 蠅 分 白 貞 孝 放 逐 。

損 南 山 大 木 文 身 其 目 制 命 出 令 東 里 田 畝 尊 主 安 居 鄭 國 無 患 。

益 泉 起 崑 崙 東 出 玉 門 流 為 九 河 無 有 憂 患 。

夬 命 短 不 長 中 年 夭 傷 鬼 泣 哭 堂 哀 其 子 亡 。

姤 君 臣 不 和 上 下 失 宜 宗 子 哭 歌 。

萃 苛 政 日 作 螟 食 華 葉 割 下 啖 上 民 被 其 賊 秋 無 所 得 。

升 南 行 戴 鎧 登 塲 九 魁 車 傷 牛 罷 日 暮 咨 嗟 。

困 春 東 夏 南 隨 陽 有 功 與 利 相 逢 。

井 頭 尾 顛 倒 不 知 緒 處 君 失 其 國 。

革 言 無 要 約 不 成 劵 契 殷 叔 季 姬 公 孫 爭 之 強 入 委 禽 不 悅 子 南 。

鼎 缺 破 不 成 胎 卵 不 生 不 見 其 形 。

震 見 虵 交 悟 惜 蚖 畏 惡 心 乃 無 悔 。

艮 河 水 孔 穴 壞 敗 我 室 水 深 無 涯 魚 鱉 傾 倒 。

漸 五 嶽 四 瀆 地 得 以 安 高 而 不 危 敬 慎 避 患 。

歸 妺 南 至 之 日 陽 消 不 息 北 風 烈 寒 萬 物 伏 藏 。

豐 五 利 四 福 俱 佃 居 邑 黍 稷 盛 茂 多 獲 高 積 。

旅 公 孫 駕 車 載 遊 東 齊 延 陵 子 產 遺 季 紵 衣 疾 病 哀 悲 。

巽 交 亂 當 道 民 困 愁 苦 望 羊 置 群 長 子 在 門 。

兌 金 玉 滿 室 忠 直 乘 危 三 老 凍 餓 鬼 奪 其 室 求 魚 河 海 網 舉 必 得 。

渙 日 入 幽 慝 陽 明 隱 伏 小 人 勞 心 求 事 不 得 。

節 頻 逢 社 飲 失 利 後 福 不 如 子 息 舊 居 故 處 申 請 必 與 乃 無 大 悔 。

中 孚 南 有 嘉 魚 駕 黃 取 遊 魴 鱮 詡 詡 利 來 無 憂 。

小 過 黃 裳 建 元 文 德 在 身 祿 祐 洋 溢 封 為 齊 君 賈 市 無 門 股 肱 多 根 。

既 濟 口 不 從 心 欲 東 反 西 與 意 乖 戾 動 舉 失 使 。

未 濟 虎 狼 之 鄉 日 爭 凶 訟 叨 爾 為 長 不 能 定 從 。

#@

 咸 之 

咸 雌 單 獨 居 歸 其 本 巢 毛 羽 憔 悴 志 如 死 灰 。

乾 十 窗 多 明 道 里 通 利 仁 智 君 子 國 安 不 僵 。

坤 心 惡 來 怪 衝 衝 何 懼 ？ 顏 伯 子 騫 尼 父 聖 母 。

屯 鳥 鳴 呼 子 哺 以 酒 脯 高 樓 水 處 來 歸 其 母 。

蒙 國 馬 生 角 陰 孽 萌 作 變 易 常 服 君 失 于 宅 。

需 入 宇 多 悔 耕 石 不 富 衡 門 屢 空 使 士 失 意 。

訟 情 懦 行 賈 遠 涉 山 阻 與 旅 為 市 不 危 不 殆 利 得 十 倍 。

師 梁 破 橋 壞 水 深 多 畏 陳 鄭 之 間 絕 不 得 前 。

比 雙 鳧 俱 飛 欲 歸 稻 池 經 涉 萑 澤 為 矢 所 射 傷 我 胸 臆 。

小 畜 謾 誕 不 成 倍 梁 滅 文 許 人 賣 牛 三 失 爭 之 失 利 後 時 公 孫 懷 憂 。

履 南 國 凶 飢 民 食 糟 糠 少 子 困 捕 利 無 所 得 。

泰 狗 吠 非 主 狼 虎 夜 擾 驚 我 東 西 不 為 家 咎 。

否 望 龍 無 目 不 見 手 足 入 水 求 玉 失 其 所 欲 。

同 人 以 鹿 為 馬 欺 誤 其 主 聞 言 不 信 三 口 為 咎 黃 龍 三 子 中 樂 不 殆 。

大 有 養 幼 新 婚 未 能 出 門 登 宋 望 齊 不 見 太 師 。

謙 王 孫 季 子 相 與 為 友 明 允 篤 誠 升 擢 薦 舉 。

豫 山 水 暴 怒 壞 梁 折 柱 。 稽 難 行 旅 留 連 愁 苦 。

隨 鸇 鳩 徙 巢 西 至 平 州 遭 逢 雷 電 破 我 葦 蘆 室 家 飢 寒 思 吾 故 初 。

蠱 登 高 傷 軸 上 阪 棄 粟 販 鹽 不 利 買 牛 折 角 。

臨 祝 駝 王 孫 能 事 鬼神 節 用 綏 民 衛 國 以 存 饗 我 旨 酒 眉 壽 多 年 。

觀 九 里 十 山 道 卻 峻 難 牛 馬 不 前 復 反 來 還 。

噬 嗑 枯 樹 不 花 空 淵 無 魚 蕉 鳥 飛 翔 利 棄 我 去 。

賁 雄 狐 唯 唯 登 上 山 嵬 昭 告 顯 功 大 福 允 興 。

剝 啞 啞 笑 喜 相 與 飲 酒 。 長 樂 行 觴 千 秋 起 舞 拜 受 大 福 。

復 大 椎 破 轂 長 舌 亂 國 床 笫 之 言 三 世 不 安 。

無 妄 男 女 合 室 二 姓 同 食 。 婚 姻 孔 云 宜 我 孝 孫 。

大 畜 千 仞 之 墻 禍 不 入 門 。 金 籠 銕 䟽 利 以 辟 兵 。 欲 南 上 阪 轉 萬 不 轉 還 車 復 反 。

頤 華 言 風 語 自 相 詿 誤 終 無 凶 事 安 寧 如 故 。

大 過 汎 汎 柏 舟 流 行 不 休 。 耿 耿 寤 寐 公 懷 大 憂 仁 不 遇 時 退 隱 窮 居 。

坎 大 尾 小 頭 重 不 可 搖 。 上 弱 下 強 陰 制 其 雄 。

離 一 身 三 口 語 無 所 主 。 東 西 南 北 迷 惑 失 道 。

恆 南 行 求 福 與 喜 相 得 。 封 受 上 賞 鼎 足 輔 國 。

遯 過 時 不 歸 苦 悲 雄 惟 。 徘 徊 外 國 與 母 分 離 。

大 壯 堯 舜 在 國 陰 陽 和 得 。 涿 聚 衣 常 晉 人 無 殃 。

晉 周 城 之 降 越 裳 夷 通 。 疾 病 多 祟 鬼 哭 其 公 鳥 子 野 心 宿 客 不 同 。

明 夷 申 酉 脫 服 牛 馬 休 息 。 君 子 以 安 勞 者 得 懽 。

家 人 凱 風 無 母 何 恃 何 怙 ？ 幼 孤 弱 子 為 人 所 咎 。

睽 出 門 上 堂 從 容 牖 房 不 失 其 常 天 牢 北 戶 勞 者 憂 苦 。

蹇 天 厭 周 德 命 與 南 國 以 禮 靜 民 兵 革 休 息 。

解 常 葉 折 衝 佐 鬭 者 傷 暴 臣 失 國 良 臣 破 殃 。

損 合 歡 之 國 嘉 喜 我 福 東 岳 西 山 朝 齊 成 恩 。

益 耕 石 不 生 棄 禮 無 名 縫 衣 失 針 襦 袴 不 成 。

夬 聾 瞢 闇 瞢 跛 倚 不 行 坐 尸 爭 骸 身 被 火 災 因 其 多 憂 。

姤 長 生 太 平 仁 政 流 行 四 方 歸 德 社 稷 康 榮 。

萃 桀 跖 並 處 民 之 愁 苦 擁 兵 荷 糧 戰 於 齊 魯 合 巹 同 牢 姬 姜 並 居 。

升 南 與 凶 俱 破 車 失 襦 西 行 無 袴 亡 其 寶 賂 。

困 空 槽 注 器 豚 彘 不 至 長 弓 祝 雞 雄 父 飛 去 。

井 望 尚 阿 衡 太 宰 周 公 。 藩 屏 湯 武 立 為 王 侯 。

革 朝 鮮 之 地 箕 子 所 保 宜 家 宜 人 業 處 子 孫 。

鼎 昔 憂 解 笑 故 貪 今 富 載 策 履 善 與 福 俱 遇 。

震 叔 迎 伯 兄 遇 卷 在 陽 君 子 季 姬 並 坐 鼓 簧 。

艮 順 風 縱 火 芝 艾 俱 死 三 官 集 房 十 子 中 傷 。

漸 駕 車 入 里 求 鮮 魴 鯉 非 其 肆 居 自 令 失 市 。 君 子 所 在 安 無 危 咎 。

歸 妺 拔 劍 傷 手 見 敵 不 起 良 臣 無 佐 困 辱 為 咎 。

豐 亂 君 之 門 佐 鬭 傷 跟 營 私 貪 祿 身 為 悔 殘 東 下 泰 山 見 我 所 歡 。

旅 慈 母 望 子 遙 思 不 已 久 客 外 野 使 我 心 苦 。

巽 魴 生 淮 郤 一 轉 為 百 周 流 四 海 無 有 患 惡 。

兌 甘 露 醴 泉 太 平 機 關 仁 德 感 應 歲 樂 民 安 。

渙 采 薇 出 車 魚 麗 思 初 上 下 從 急 君 子 免 憂 。

節 豕 生 魚 魴 鼠 舞 庭 堂 雄 佞 施 毒 上 下 昏 荒 君 失 其 邦 。

中 孚 三 頭 六 月 道 畏 難 宿 寒 苦 之 國 利 不 可 得 。

小 過 驚 雀 衘 茅 以 生 孚 乳 昆 弟 六 人 姣 好 悌 孝 各 同 心 願 和 悅 相 樂 。

既 濟 文 君 之 德 仁 義 致 福 年 無 胎 夭 國 富 民 實 君 子 在 室 曾 累 益 恩 。

未 濟 秋 梁 未 成 無 以 至 陳 水 深 難 涉 使 我 不 前 。

#@

 恆 之 

恆 黃 帝 所 生 伏 羲 之 宗 兵 刀 不 至 利 以 居 止 。

乾 登 墀 踒 足 南 行 折 角 長 夜 之 室 不 逢 忠 直 。

坤 燕 雀 衰 老 悲 鴻 入 海 憂 不 在 鄉 差 池 其 羽 頡 頏 上 下 在 位 獨 處 。

屯 開 門 除 憂 伯 自 外 來 切 切 無 患 我 之 得 歡 。

蒙 效 耕 釋 秬 有 所 疑 止 空 虛 無 子 。

需 張 牙 切 齒 斷 怒 相 及 咎 起 蕭 墻 牽 引 吾 子 患 不 可 解 憂 驚 吾 母 。

訟 履 不 容 足 南 山 多 棘 毋 出 房 闥 乃 無 疾 病 。

師 牛 騂 亡 子 鳴 於 大 野 申 後 陰 徵 罡 歸 其 母 。

比 龍 生 于 淵 因 風 身 天 章 虎 炳 文 為 凶 敗 軒 發 輗 溫 谷 暮 宿 崑 崙 終 身 無 患 充 精 照 耀 不 被 禍 難 。

小 畜 既 嫁 宜 吉 出 入 無 憂 三 聖 並 居 國 安 無 災 。

履 北 陸 陽 伏 不 知 白 黑 君 子 傷 讒 正 害 善 人 。

泰 一 身 兩 頭 近 適 二 家 亂 不 可 治 。

否 牝 馬 牝 駒 歲 字 不 休 君 子 衣 服 利 得 有 餘 。

同 人 南 行 懷 憂 破 其 金 輿 。 安 坐 故 廬 乃 無 災 患 。

大 有 憂 人 之 患 履 傷 浮 願 為 身 禍 殘 篤 心 自 守 與 喜 相 抱 。

謙 咸 陽 辰 巳 長 安 戌 亥 丘 陵 生 上 非 魚 鰌 市 可 以 避 不 終 無 凶 咎 。

豫 不 知 何 孫 夜 來 扣 門 我 慎 外 寢 兵 戎 且 來 。

隨 昧 旦 不 明 暗 我 無 光 喪 滅 失 常 使 我 心 傷 。

蠱 江 陰 水 側 舟 楫 破 乏 孤 不 得 南 豹 無 以 北 雖 欲 會 盟 河 水 絕 梁 。

臨 神 之 在 丑 逆 破 為 咎 不 利 西 南 人 休 止 後 。

觀 然 諾 不 行 欺 天 誤 人 使 我 靈 宿 夜 歸 溫 室 神 怒 不 直 鬼 擊 無 目 欲 求 福 利 適 反 自 賊 。

噬 嗑 攘 臂 極 肘 怒 不 可 止 狼 戾 復 佷 無 與 為 市 。

賁 販 馬 賣 牛 會 值 虛 空 利 得 尠 少 留 連 為 憂 。

剝 高 樓 陸 處 以 避 風 雨 深 堂 邃 宇 君 安 其 所 牝 雞 之 晨 為 我 利 弗 求 得 弗 得 。

復 阿 衡 服 箱 太 乙 載 行 逃 時 歷 舍 所 之 吉 昌 。

無 妄 飛 來 之 福 入 我 嘉 室 以 安 吾 國 。

大 畜 不 孝 之 患 子 為 母 殘 老 耄 莫 養 獨 坐 空 垣 。

頤 南 過 棘 門 鉤 裂 我 冠 鬭 之 傷 襦 使 君 恨 憂 。

大 過 重 或 射 卒 不 知 所 定 質 疑 蓍 龜 孰 可 避 大 ？ 明神 報 荅 告 以 肌 如 。

坎 驎 麑 鳳 稚 安 樂 無 憂 捕 魚 河 海 利 踰 從 居 。

離 新 田 宜 粟 上 農 得 穀 君 子 推 德 千 百 以 福 。

咸 簪 短 帶 長 幽 思 苦 窮 瘠 蠡 小 瘦 以 病 之 隆 。

遯 爭 訟 之 門 不 可 與 鄰 出 入 為 憂 生 我 心 患 。

大 壯 朽 根 枯 株 不 生 肌 膚 病 在 心 腹 日 以 焦 勞 。

晉 雨 師 娶 婦 黃 巖 季 子 成 禮 就 昏 相 呼 南 上 膏 我 下 土 歲 年 大 茂 。

明 夷 冬 採 微 蘭 地 凍 堅 難 。 利 走 失 北 暮 無 所 得 。

家 人 昧 之 東 域 誤 過 虎 邑 失 我 熊 胔 飢 無 所 食 。

睽 日 莫 閉 目 隨 陽 休 息 箕 子 以 之 乃 受 其 福 舉 首 多 言 必 為 悔 殘 。

蹇 蓼 蕭 瀼 瀼 君 子 龍 光 鳴 鸞 雍 雍 福 祿 來 同 。

解 鳥 飛 無 翼 兔 走 折 足 雖 不 會 同 未 得 醫 工 。

損 五 勝 相 賊 火 得 水 息 精 光 消 滅 絕 不 長 續 。

益 東 資 齊 魯 得 騂 犬 馬 。 便 辟 能 言 巧 賈 善 市 。 八 鄰 併 戶 請 火 不 與 。 人 道 閉 塞 鬼 守 其 宇 。

夬 爭 雞 失 羊 亡 其 金 囊 利 不 得 長 陳 蔡 之 患 賴 楚 以 安 。

姤 九 登 十 陟 馬 跌 不 前 管 子 佐 之 乃 能 上 山 。

萃 東 鄰 愁 苦 君 亂 天 紀 甘 貪 祿 寵 必 受 其 咎 。 意 合 志 同 自 外 相 從 見 吾 伯 公 。

升 三 狸 捕 鼠 遮 遏 前 後 死 於 壞 城 不 得 脫 走 。

困 狼 虎 爭 強 禮 義 不 行 兼 吞 其 國 齊 晉 無 主 。

井 五 岳 四 瀆 合 潤 為 德 行 不 失 理 民 賴 息 福 。

革 六 月 種 黍 歲 晚 無 雨 秋 不 宿 酒 神 失 其 所 。 先 困 後 通 與 福 相 逢 。

鼎 騋 牝 龍 身 日 取 三 千 南 上 蒼 梧 與 福 為 婚 道 里 夷 易 身 安 無 患 。

震 出 入 休 居 安 止 相 憂 上 室 之 權 虎 為 季 殘 。

艮 南 山 昊 天 刺 政 關 身 疾 病 無 辜 背 增 為 仇 。

漸 蒼 耳 東 從 道 頓 跂 踦 日 辰 不 良 病 為 祟 禍 。

歸 妺 兄 征 東 燕 弟 伐 遼 西 大 克 勝 還 封 君 河 間 。

豐 播 輸 折 輻 馬 不 得 行 豎 牛 之 讒 賊 其 父 兄 布 裘 不 傷 終 身 無 殘 。

旅 駕 之 南 海 晨 夜 不 止 君 子 勞 疲 僕 使 燋 苦 。

巽 怨 虱 燒 被 忿 怒 生 禍 偏 心 作 難 意 如 為 亂 。

兌 張 狂 妄 行 竊 食 盜 糧 狗 吠 非 主 囓 傷 我 足 。

渙 警 蹕 戒 道 先 驅 除 害 王 后 親 桑 以 率 群 功 安 我 祖 宗 。

節 門 戶 乏 食 困 無 誰 告 對 門 不 通 莫 所 歸 急 種 藏 五 穀 一 花 百 葉 。

中 孚 被 蔽 復 貌 危 者 得 安 鄉 善 無 患 商 人 有 息 利 來 入 門 。

小 過 疊 疊 壘 壘 如 其 之 室 一 身 十 子 古 公 治 邑 。

既 濟 三 嫗 治 民 不 勝 其 任 。 兩 馬 爭 車 敗 壞 室 家 。

未 濟 蔽 鏡 無 光 不 見 文 章 。 少 女 不 市 棄 其 郤 王 。

#@

 遯 之 

遯 三 塗 五 岳 陽 城 太 室 神明 所 保 獨 無 兵 革 。

乾 軟 弱 無 輔 不 能 自 理 。 意 在 外 野 心 懷 勞 苦 雖 憂 無 殆 。

坤 周 成 之 隆 刑 措 無 凶 太 宰 讚 佑 君 子 作 仁 。

屯 穴 有 孤 烏 坎 生 蝦 蟆 象 出 萬 里 不 可 得 捕 。

蒙 俱 為 天 民 雲 過 吾 西 伯 氏 嫉 妬 與 我 無 恩 。

需 三 手 六 目 政 多 煩 惑 皋 陶 瘖 聾 亂 不 可 從 。

訟 德 積 不 輕 辭 王 釣 耕 三 媒 不 已 大 福 來 成 。

師 堅 固 相 親 曰 篤 无 患 六 體 不 易 執 以 安 全 雨 師 駕 西 濡 我 轂 輪 張 伯 李 季 各 坐 關 門 。

比 方 內 不 行 輻 摧 輪 傷 馬 楚 踶 甚 受 子 閔 時 。

小 畜 畜 牝 無 駒 養 雞 不 雛 群 羊 三 歲 不 生 兩 頭 。

履 老 耄 罷 極 無 取 中 直 懸 輿 致 仕 得 歸 鄉 里 。

泰 縮 緒 亂 絲 手 與 為 哭 。 越 畝 逐 兔 斷 其 襌 襦 。

否 海 老 水 乾 魚 鱉 盡 索 藁 落 无 潤 獨 有 沙 石 。

同 人 入 市 求 鹿 不 見 頭 足 終 日 至 夜 竟 無 所 得 。

大 有 築 門 壅 戶 虎 臥 當 道 驚 我 驊 騮 不 利 出 處 。

謙 陶 朱 白 圭 善 賈 息 資 公 子 王 孫 富 貴 不 貧 。

豫 王 良 善 御 伯 樂 知 馬 周 旋 步 驟 行 中 規 矩 止 息 有 節 延 命 壽 考 。

隨 堯 問 伊 舜 聖 德 增 益 使 民 不 懼 安 無 悚 惕 。

蠱 昭 公 失 常 季 氏 悖 狂 遜 齊 處 鄆 喪 其 寵 身 。

臨 昏 暮 不 行 候 待 旦 明 從 住 止 後 未 得 相 從 。

觀 安 上 宜 官 一 日 九 遷 升 擢 超 等 牧 養 常 山 。

噬 嗑 去 惡 就 凶 東 西 多 訟 行 者 無 功 。

賁 老 馬 垂 耳 不 見 百 里 君 子 弗 恃 商 人 莫 取 無 與 為 市 。

剝 蝸 螺 生 子 深 目 黑 醜 似 類 其 母 雖 或 相 就 眾 人 莫 取 。

復 百 足 俱 行 相 輔 為 強 三 聖 翼 事 王 室 寵 光 。

无 妄 容 民 畜 眾 履 德 有 信 大 人 受 福 童 蒙 憂 惑 利 無 所 得 。

大 畜 左 跌 右 僵 前 躓 觸 桑 其 指 據 石 傷 其 弟 兄 老 蚕 不 作 家 無 織 帛 貴 貨 賤 身 久 留 連 客 。

頤 昏 人 宜 明 賣 食 老 昌 國 祚 東 表 號 稱 太 公 。

大 過 敝 笱 在 梁 魴 逸 不 禁 漁 父 勞 苦 藏 空 乾 口 。

坎 盛 中 後 跌 衰 老 復 掇 盈 滿 減 毀 疾 羸 肥 腯 鄭 昭 失 國 重 耳 與 立 。

離 折 亡 破 甕 使 我 困 貧 與 母 生 分 別 離 異 門 。

咸 野 有 積 庾 穡 人 駕 取 不 逢 虎 狼 暮 歸 其 宇 。

恆 襁 褓 孩 呱 冠 帶 成 家 出 門 如 賓 父 母 何 憂 ？

大 壯 陳 力 就 列 官 職 並 廢 手 不 勝 盆 失 其 寵 門 。

晉 積 雪 大 寒 萬 物 不 生 陰 制 庶 士 時 本 冬 貧 。

明 夷 龍 鬭 時 門 失 理 傷 賢 內 畔 生 賊 自 為 心 疾 。

家 人 狗 畏 猛 虎 依 人 為 輔 三 夫 執 戟 伏 不 敢 趨 身 安 无 咎 。

睽 南 山 高 罡 回 隤 難 登 道 里 遼 遠 行 者 无 功 。 憂 不 成 凶 惡 亦 消 去 。

蹇 逢 時 陽 遂 富 且 尊 貴 。

解 求 我 所 欲 得 其 利 福 終 身 不 辱 盈 盛 之 門 高 屋 先 覆 君 失 邦 國 。

損 安 坐 至 暮 禍 災 不 到 利 詰 奸 妖 罪 人 弗 赦 。

益 膠 車 駕 東 與 雨 相 逢 五 楘 解 墮 頓 輈 獨 宿 憂 為 身 禍 。

夬 擇 日 高 飛 遂 至 東 齊 見 孔 聖 師 使 我 和 諧 。

姤 陳 媯 敬 仲 兆 興 齊 姜 乃 適 營 丘 八 世 大 昌 。

萃 缺 埒 无 墠 難 從 東 西 毀 破 我 盆 泛 棄 酒 食 。

升 中 夜 狗 吠 盜 在 廬 外 神 光 祐 助 消 散 解 去 。

困 雷 車 不 藏 隱 隱 西 行 霖 雨 三 旬 流 為 河 江 使 國 憂 凶 。

井 老 河 虛 空 舊 井 無 魚 利 得 不 饒 避 患 東 鄰 禍 入 我 門 使 我 悔 存 。

革 福 德 之 士 歡 悅 日 喜 夷 吾 相 國 三 歸 為 臣 賞 流 子 孫 。

鼎 清 人 高 子 久 屯 外 野 逍 遙 不 歸 思 我 慈 母 。

震 驄 𩦞 黑 𩭳 東 歸 高 鄉 白 虎 推 輪 蒼 龍 把 衡 朱 雀 導 引 虛 烏 載 遊 逐 扣 天 門 入 見 真 君 馬 安 人 全 。

艮 路 多 枳 棘 步 刺 我 足 不 利 旅 客 為 心 作 毒 。

漸 端 坐 生 患 憂 來 入 門 使 我 不 安 。

歸 妺 小 陬 之 市 利 不 足 喜 二 世 積 仁 蒙 其 祖 先 匪 躬 之 言 狂 悖 為 患 。

豐 登 高 望 時 見 樂 无 憂 求 利 南 國 與 寶 相 得 。

旅 䟽 足 息 肩 有 所 忌 難 金 城 鐵 廓 以 銅 為 關 藩 屏 自 衛 安 上 無 患 。

巽 江 水 沱 汜 思 附 君 子 伯 仲 受 歸 不 我 肯 顧 姪 娣 悔 恨 。

兌 牙 蘖 生 達 陽 倡 於 外 左 手 執 籥 公 言 錫 爵 。

渙 雲 夢 苑 囿 萬 物 蕃 熾 。 犀 象 玳 瑁 荊 人 以 富 。

節 渠 戎 萬 里 晝 夜 愁 苦 櫜 甲 戎 服 雖 荷 不 賊 鷹 鸇 之 殘 害 不 能 傷 。

中 孚 鎡 基 逢 時 稷 契 皋 陶 貞 良 願 得 微 子 解 囚 市 空 無 虎 謾 誕 妄 語 。

小 過 騎 騅 與 蒼 南 賈 太 行 。 逢 駮 猛 虎 為 所 吞 殤 葬 於 渭 陽 。

既 濟 出 門 東 行 日 利 時 良 步 騎 與 駟 經 歷 宗 邦 暮 宿 北 燕 與 樂 相 逢 。

未 濟 酒 為 歡 伯 除 憂 來 樂 福 善 入 門 與 君 相 索 使 我 有 得 。

#@

 大 壯 之 

大 壯 左 有 噬 熊 右 有 囓 虎 前 觸 銕 矛 後 躓 強 弩 無 可 抵 者 。

乾 金 齒 鐵 牙 壽 考 宜 家 年 歲 有 儲 。 貪 利 者 得 離 其 咎 憂 。

坤 家 給 人 足 頌 聲 並 作 四 夷 賓 服 干 戈 囊 閣 。

屯 獮 猴 冠 帶 盜 載 非 位 眾 犬 嘈 吠 狂 走 厥 足 。

蒙 心 患 其 身 不 念 安 存 忠 臣 孝 子 為 國 除 患 。

需 君 不 明 德 臣 亂 為 惑 丞 相 命 馬 胡 亥 失 所 。

訟 東 行 西 窮 南 北 无 功 張 伯 賣 鹿 從 者 失 羊 。

師 鹿 下 西 山 欲 歸 其 群 逢 羿 箭 鋒 死 於 矢 端 。

比 明 夷 兆 初 三 日 為 災 以 讒 後 歸 名 曰 豎 牛 剝 亂 叔 孫 餒 卒 虛 丘 。

小 畜 秦 失 嘉 居 河 伯 為 怪 還 其 御 璧 神 怒 不 祐 織 組 无 文 燒 香 弗 芬 。

履 德 至 之 君 禍 不 過 鄰 使 我 世 存 身 無 患 災 。

泰 眾 惡 之 堂 相 聚 為 殃 出 毒 良 人 使 道 不 通 。

否 三 痴 六 狂 欲 之 平 鄉 迷 惑 失 道 不 知 昏 明 。

同 人 老 弱 无 子 不 能 自 理 郭 氏 雖 憂 終 不 離 咎 管 子 治 國 侯 伯 之 服 乘 輿 八 百 尊 祀 祖 德 。

大 有 褒 后 生 蛇 經 老 皆 微 追 跌 衰 光 酒 滅 黃 離 。

謙 驄 𩦞 黑 𩭳 東 歸 高 鄉 白 虎 推 輪 蒼 龍 把 衡 遂 至 夷 傷 不 離 咎 殃 。

豫 信 譎 龍 且 塞 水 上 流 半 涉 決 囊 楚 師 覆 凶 。

隨 有 莘 季 女 為 王 妃 后 貴 夫 壽 子 母 字 四 海 。

蠱 德 被 八 表 蠻 夷 率 服 蝥 賊 不 作 道 無 苛 慝 。

臨 載 日 精 光 驂 駕 六 龍 祿 命 徹 天 封 為 燕 王 。

觀 纓 急 縮 頸 行 不 得 前 五 石 示 象 襄 霸 不 成 。

噬 嗑 蛇 失 其 公 載 麻 當 喪 哀 悲 哭 泣 送 死 離 鄉 。

賁 回 隤 不 安 兵 革 為 患 掠 我 妻 子 客 屬 飢 寒 。

剝 乘 風 雨 橋 與 鳥 飛 俱 一 舉 千 里 見 吾 愛 母 。

復 雷 霆 所 擊 誅 者 五 逆 磨 滅 無 迹 有 懼 方 息 。

无 妄 張 氏 揖 酒 請 謁 左 右 王 叔 枯 槁 獨 不 蒙 所 。

大 畜 坐 爭 立 訟 紛 紛 匈 匈 卒 成 禍 亂 災 及 家 公 。

頤 霜 降 閉 戶 蟄 虫 隱 處 不 見 日 月 與 死 為 伍 。

大 過 鼠 聚 生 怪 為 我 患 悔 道 絕 不 通 商 旅 失 意 。

坎 寒 暑 不 當 軌 度 失 常 一 前 一 後 年 歲 鮮 有 。

離 築 室 水 上 危 於 一 齒 丑 寅 不 徙 辰 卯 有 咎 。

咸 畜 雞 養 狗 長 息 有 儲 耕 田 得 黍 王 母 喜 舞 。

恆 東 壁 餘 光 數 暗 不 明 主 母 嫉 妬 亂 我 業 事 。

遯 剛 柔 相 傷 火 爛 銷 金 鵰 鷹 制 兔 伐 楚 有 功 。

晉 鄭 國 讒 多 數 被 楚 憂 商 人 愁 苦 民 困 無 聊 。

明 夷 弓 矢 其 張 把 彈 弦 折 九 發 不 至 道 過 害 患 。

家 人 舉 觴 飲 酒 未 得 至 口 側 弁 醉 酗 拔 劍 相 怒 武 侯 作 悔 。

睽 。 原 缺 。

蹇 穿 空 相 宜 利 倍 我 北 循 邪 詭 道 逃 不 可 得 南 北 望 邑 遂 歸 入 室 。

解 壽 如 松 喬 與 日 月 俱 常 安 康 樂 不 離 禍 憂 。

損 出 門 望 東 伯 仲 不 來 疾 病 為 患 使 母 憂 歎 。

益 太 姒 之 孫 周 文 九 子 咸 遂 受 成 寵 貴 富 有 。

夬 桃 李 花 實 累 累 日 息 長 大 成 熟 甘 美 可 食 為 我 利 福 。

姤 婚 禮 不 明 男 女 失 常 行 露 反 言 出 爭 我 訟 。

萃 空 穿 漏 敝 破 桴 殘 缺 陰 弗 能 完 瓦 碎 不 全 。

升 數 窮 廓 落 困 於 歷 室 往 登 玉 堂 與 堯 侑 食 。

困 道 濕 為 坑 轉 陷 躓 彊 南 國 作 諱 使 我 多 畏 。

井 鰥 寡 孤 獨 福 祿 苦 薄 入 室 無 妻 武 子 哀 悲 。

革 舉 袂 覆 目 不 見 日 月 衣 衾 杖 机 就 其 夜 室 。

鼎 長 尾 踒 虵 畫 地 為 河 深 不 可 涉 絕 無 以 北 惆 然 憤 息 。

震 晨 風 文 翰 大 舉 就 溫 昧 過 我 邑 羿 无 所 得 。

艮 出 入 節 時 南 北 无 憂 行 者 亟 至 在 外 歸 來 。

漸 陽 氏 狂 惑 季 孫 亂 憒 陪 臣 執 政 平 子 拘 折 我 心 不 快 。

歸 妺 五 烏 六 鴟 相 對 蹲 跂 禮 讓 不 興 虞 芮 爭 訟 。

豐 顧 念 所 生 隔 在 東 平 遭 離 滿 沸 河 川 決 潰 幸 得 无 恙 復 歸 相 室 。

旅 追 獵 東 走 兔 逃 我 後 吾 銳 不 利 獨 空 无 有 。

巽 犬 吠 非 主 上 下 膠 擾 敵 人 襲 戰 閔 王 逃 走 。

兌 嵩 高 岱 宗 峻 直 且 神 觸 石 膚 寸 千 里 蒙 恩 。

渙 陳 魚 觀 社 佷 荒 踰 矩 為 民 開 緒 亡 其 祖 考 。

節 四 壁 无 戶 三 步 一 止 東 西 南 北 利 不 可 得 。

中 孚 求 君 衣 裳 情 不 可 當 觸 諱 西 行 為 伯 生 殃 。 君 之 上 歡 得 其 安 存 。

小 過 春 鴻 飛 東 以 馬 貿 金 利 可 得 深 。

既 濟 禾 生 䖝 蠹 還 自 剋 賊 使 我 无 得 。

未 濟 桀 亂 無 道 民 散 不 聚 倍 室 棄 家 逃 遁 出 走 。

#@

 晉 之 

晉 銷 鋒 鑄 耜 休 牛 放 馬 甲 兵 解 散 夫 婦 相 保 。

乾 一 衣 三 冠 无 所 加 元 衣 服 不 來 為 我 災 患 。

坤 百 足 俱 行 相 輔 為 強 三 聖 翼 事 王 室 寵 光 。

屯 魚 蛇 之 怪 大 人 憂 懼 梁 君 好 城 失 其 安 居 。

蒙 少 無 強 輔 長 不 見 母 勞 心 遠 思 自 傷 憂 苦 。

需 前 涉 溽 暑 解 不 可 取 離 河 三 里 敗 我 利 市 老 牛 病 馬 去 之 何 悔 ？

訟 君 明 有 德 登 天 大 祿 布 政 施 惠 以 感 恩 福 中 子 南 遊 翱 翔 未 復 。

師 嘵 然 唯 諾 敬 上 尊 客 執 恭 除 患 禦 侮 致 福 。

比 黍 稷 禾 稻 垂 秀 方 造 中 旱 不 雨 傷 風 病 藁 。

小 畜 三 嬴 六 罷 不 能 越 跪 東 賈 失 馬 往 反 勞 苦 。

履 倚 立 相 望 引 衣 欲 莊 陰 雲 蔽 日 暴 雨 祈 集 降 我 歡 會 使 道 不 通 。

泰 高 腳 疾 步 受 肩 善 趨 日 走 千 里 賈 市 有 得 。

否 北 風 寒 涼 雨 雪 益 冰 憂 思 不 樂 哀 悲 傷 心 。

同 人 貞 鳥 鳴 鳩 執 一 无 尤 。 寢 門 治 理 君 子 悅 喜 。

大 有 蓼 蕭 露 瀼 君 子 龍 光 。 鳴 鸞 雍 和 福 祿 來 同 。

謙 南 行 求 福 與 喜 相 得 。 封 受 上 賞 鼎 足 輔 國 。

豫 桑 華 腐 蠹 衣 弊 如 絡 。 女 功 不 成 絲 布 為 玉 。

隨 左 服 易 右 王 良 心 歡 嘉 利 從 己 。

蠱 壽 考 不 忘 駕 騂 東 行 。 之 適 陳 宋 南 賈 楚 荊 得 利 息 長 旅 自 多 罷 畏 晝 喜 夜 。

臨 羔 羊 皮 弁 君 子 朝 服 輔 政 扶 德 以 合 萬 福 。

觀 鸇 鳩 徙 巢 西 至 平 州 遭 逢 雷 電 破 我 葦 蘆 室 家 飢 寒 思 吾 故 初 。

噬 嗑 大 尾 小 頭 重 不 可 搖 。 上 弱 下 強 陰 制 其 雄 。

賁 䟽 足 息 肩 有 所 忌 難 金 城 銅 郭 以 鐵 為 關 藩 屏 自 衛 安 止 无 患 。

剝 天 命 玄 鳥 下 生 大 商 造 定 四 表 享 國 久 長 。

復 賦 歛 重 數 政 為 民 賊 杼 軸 空 虛 家 去 其 室 。

无 妄 陰 陽 隔 塞 許 嫁 不 荅 宛 丘 新 臺 悔 往 歎 息 。

大 畜 願 望 登 虛 意 常 欲 逃 賈 辛 醜 惡 妻 不 安 夫 。

頤 踧 行 竊 視 有 所 畏 避 蔽 目 伏 藏 以 夜 為 利 。

大 過 信 敏 恭 謙 敬 鬼 尊 神 五 岳 四 瀆 克 厭 帝 心 受 福 宜 年 。

坎 懸 懸 南 海 去 家 萬 里 飛 兔 腰 裊 一 日 見 母 除 我 憂 悔 。

離 雖 污 不 辱 因 何 洗 足 童 子 褰 衣 五 年 平 復 。

咸 宮 城 立 見 衣 就 袂 裙 恭 謙 自 衛 終 无 禍 尤 。

恆 敝 笱 在 梁 不 能 得 魚 望 貧 千 里 所 至 空 虛 。

遯 千 里 騂 駒 為 王 服 車 嘉 其 驪 榮 君 子 有 成 。

大 壯 鼎 足 承 德 嘉 謀 生 福 為 王 開 庭 得 心 所 欲 。

明 夷 右 手 無 合 獨 折 左 指 禹 湯 失 佐 事 功 弗 立 。

家 人 憂 凶 憎 累 患 近 不 解 心 意 西 東 事 无 成 功 。

睽 東 行 食 榆 困 於 枯 株 失 妻 无 家 志 窮 為 憂 。

蹇 五 經 六 紀 仁 道 所 在 正 月 繁 霜 獨 不 離 咎 。

解 解 緩 不 前 慆 怠 失 便 二 至 之 戎 家 无 禍 凶 刻 水 象 形 聞 言 不 信 。

損 仁 愛 篤 厚 不 以 所 忿 害 其 所 子 從 我 舊 都 日 益 富 有 。

益 缺 破 不 成 胎 卵 未 生 弗 見 兆 形 。

夬 摧 角 不 傷 雖 折 復 長 秉 德 无 騫 老 賴 榮 光 。

姤 乘 桴 渡 海 免 脫 厄 中 雖 困 无 咎 。

萃 孔 鸞 鴛 雛 鵁 鵝 鵜 鴣 翱 翔 紫 淵 嘉 禾 之 圃 君 子 以 娛 。

升 眾 來 得 願 甘 露 溫 潤 樂 易 君 子 不 逢 禍 亂 。

困 東 騎 墮 落 千 里 獨 宿 高 岸 為 谷 陽 失 其 室 。

井 八 才 既 登 以 成 善 功 厖 降 庭 堅 國 无 憂 凶 。

革 邯 鄲 反 言 父 兄 生 患 竟 涉 憂 恨 卒 死 不 還 。

鼎 五 銳 鐵 頤 倉 庫 空 虛 賈 市 无 盈 與 利 為 仇 。

震 白 鳥 衘 餌 鳴 呼 其 子 施 技 張 翅 來 從 其 母 。

艮 學 靈 三 年 聖 且 明神 。 先 見 善 祥 嘉 吉 福 慶 餌 吉 知 來 告 我 无 咎 。

漸 雲 孽 蒸 起 失 其 道 理 。 傷 害 年 穀 神君 之 精 。

歸 妺 春 耕 有 息 秋 入 利 福 。 獻 𧲨 大 𤡆 以 樂 成 功 。

豐 羸 豕 躑 躅 虎 入 都 邑 。 遮 遏 左 右 國 門 勑 至 。

旅 東 行 西 維 南 北 善 迷 逐 旅 失 群 亡 我 襦 衣 。

巽 居 室 之 倫 夫 婦 和 親 小 人 乘 車 碩 果 失 豢 。

兌 東 方 孟 春 乘 冰 戴 盆 懼 危 不 安 終 身 所 歡 。

渙 風 吹 塵 起 十 里 无 所 南 國 年 傷 不 可 安 處 。

節 重 載 傷 車 婦 失 无 夫 三 十 不 室 獨 坐 空 廬 。

中 孚 敗 牛 羸 馬 與 利 為 市 不 我 嘉 喜 。

小 過 日 出 阜 東 山 蔽 其 明 章 甫 薦 屨 箕 子 佯 狂 。

既 濟 出 入 門 所 與 道 開 通 𣏌 梁 之 信 不 失 日 中 少 季 渡 江 來 歸 其 邦 疾 病 危 亡 。

未 濟 邑 兵 衛 師 如 轉 蓬 時 居 之 危 凶 。

#@

 明 夷 之 

明 夷 他 山 之 儲 與 璆 為 仇 來 攻 吾 城 傷 我 肌 膚 邦 家 騷 憂 。

乾 踐 履 寒 冰 十 步 九 尋 雖 有 苦 痛 不 為 憂 病 。

坤 太 公 避 紂 七 十 隱 處 卒 逢 聖 文 為 王 室 輔 。

屯 日 月 之 塗 所 行 必 到 无 有 患 悔 。

蒙 諷 德 訟 功 美 周 盛 隆 。 旦 輔 成 周 光 濟 沖 人 。

需 童 女 无 室 未 有 配 合 空 坐 獨 宿 。

訟 穿 鼻 繫 株 為 虎 所 拘 。 王 母 祝 祠 禍 不 成 災 遂 然 脫 來 。

師 黃 帝 神明 八 子 聖 聰 佚 受 大 福 天下 平 康 。

比 深 谷 為 陵 衰 者 復 興 亂 傾 之 國 民 得 安 息 中 婦 病 困 遂 入 冥 室 。

小 畜 道 遠 遼 絕 路 宿 多 悔 頑 囂 相 聚 生 我 畏 惡 。

履 旦 樹 菽 豆 暮 成 藿 羹 心 之 所 樂 志 快 心 歡 。

泰 切 切 之 患 凶 憂 不 成 虎 不 敢 齚 利 當 我 身 。

否 王 伯 遠 宿 長 婦 在 室 異 袍 恃 食 所 求 不 得 。

同 人 寒 燠 失 時 陽 旱 為 災 雖 耗 无 憂 。

大 有 雖 窮 復 通 履 危 不 凶 保 其 明 功 。

謙 狼 虎 所 宅 不 可 以 居 為 我 患 憂 。

豫 喋 囁 處 耀 昧 冥 相 傳 。 多 言 少 實 語 無 成 事 。

隨 履 冰 蹈 凌 雖 困 不 窮 。 播 雀 登 巖 卒 無 憂 凶 。

蠱 文 文 墨 墨 憂 禍 相 雜 。 南 北 失 志 東 西 不 得 。

臨 爭 訟 不 已 更 相 談 訽 。 張 季 弱 日 被 髮 北 走 。

觀 德 積 逢 時 宜 其 美 才 。 相 明 輔 聖 拜 受 福 休 。 長 女 不 嫁 後 為 大 悔 。

噬 嗑 江 水 沱 汜 思 附 君 子 。 伯 仲 爰 歸 不 我 肯 顧 姪 娣 恨 悔 。

賁 光 禮 春 成 陳 寶 雞 鳴 。 陽 明 失 道 不 能 自 守 消 亡 為 咎 。

剝 驚 虎 無 患 虞 為 我 言 。 賴 得 以 安 。

復 偽 言 妄 語 轉 相 詿 誤 不 知 狼 處 。

无 妄 履 悖 自 敵 凶 憂 來 到 痛 不 能 笑 。

大 畜 牽 尾 不 前 逆 理 失 臣 惠 朔 以 奔 。

頤 三 狸 搏 鼠 遮 遏 前 後 死 於 環 城 不 得 脫 走 。

大 過 言 笑 未 卒 憂 來 暴 卒 。 身 墨 丹 索 檻 囚 裝 束 。

坎 陰 積 不 已 雲 作 淫 雨 。 傷 害 平 陸 民 无 室 屋 。

離 山 林 麓 藪 非 人 所 處 。 鳥 獸 无 禮 使 我 心 苦 。

咸 新 作 初 陵 踰 蹈 難 登 。 三 駒 推 車 跌 頓 傷 頤 。

恆 魂 微 惙 惙 行 纊 聽 絕 。 曠 然 大 通 復 更 生 活 。

遯 欒 子 作 殃 伯 氏 誅 傷 。 州 犁 奔 楚 去 其 邑 鄉 。

大 壯 驕 胡 犬 形 造 惡 作 凶 。 无 所 能 成 還 自 滅 身 。

晉 陳 辭 達 城 使 安 不 傾 。 增 榮 益 譽 以 成 功 名 。

家 人 三 𣏌 无 棗 家 无 積 莠 。 使 鳩 求 婦 頑 不 我 許 。

睽 慎 禍 重 病 顏 子 為 友 乃 能 安 存 。 牢 戶 繫 羊 乃 能 受 慶 。

蹇 鹿 得 美 草 鳴 呼 其 友 。 九 族 和 穆 不 憂 飢 乏 。

解 亡 玉 失 鹿 不 知 所 伏 。 利 以 避 危 全 我 生 福 。 甘 雨 時 降 年 歲 有 得 。

損 逢 時 得 當 身 受 福 慶 。

益 鵠 思 其 雄 欲 隨 鳳 東 。 順 理 羽 翼 出 次 須 日 。 中 留 北 邑 復 反 其 室 。

夬 環 堵 倚 鉏 升 升 屬 口 。 貧 賤 所 處 心 寒 昨 苦 。

姤 孤 獨 特 處 莫 依 為 輔 心 勞 志 苦 。

萃 稷 為 堯 使 西 見 王 母 。 拜 請 百 福 賜 我 喜 子 長 樂 富 有 。

升 鳴 條 之 郊 北 奔 犬 胡 。 左 衽 為 長 國 號 匈 奴 。 王 君 旄 頭 立 尊 單 于 。

困 絕 而 復 通 雖 達 不 窮 。 終 得 其 願 姬 姜 相 從 。

井 陽 并 悖 狂 拔 劍 自 傷 為 身 坐 殃 。

革 方 圓 不 同 剛 柔 異 鄉 。 掘 井 得 石 勞 而 无 功 。

鼎 乘 風 雨 會 與 飛 鳥 俱 。 動 舉 千 里 見 我 愛 母 。

震 三 塗 五 岳 陽 城 太 室 。 神明 所 扶 獨 无 兵 革 。

艮 鴟 鴞 取 婦 深 目 窈 身 。 折 腰 不 媚 與 伯 相 背 。

漸 轉 行 軌 軌 行 近 不 遠 。 旦 夕 入 門 與 君 笑 言 。

歸 妺 求 利 難 國 逃 去 我 北 。 復 歸 其 城 不 為 吾 賊 。

豐 日 月 之 途 所 行 必 到 。 无 凶 无 咎 安 寧 不 殆 。

旅 管 仲 遇 桓 得 其 願 歡 。 膠 目 啟 牢 振 冠 无 憂 。 笑 戲 不 止 空 言 妄 行 。

巽 出 入 蹈 踐 動 順 天 時 。 俯 仰 有 節 禍 災 不 來 。

兌 內 崩 傷 中 上 亂 无 恆 。 雖 有 美 粟 我 不 得 食 。

渙 逐 禍 除 患 道 德 神仙 。 遏 惡 萬 里 福 常 在 前 身 樂 以 安 。

節 牛 驚 馬 走 上 下 渾 擾 。 鼓 音 不 絕 頃 公 奔 敗 。

中 孚 西 上 九 陂 往 來 留 連 。 止 須 時 日 虛 與 有 德 。

小 過 虎 怒 捕 羊 猬 不 能 攘 。

既 濟 湧 泉 滈 滈 南 流 不 絕 。 卒 為 江 海 敗 壞 邑 里 家 無 所 處 。 將 帥 襲 戰 獲 其 醜 虜 。

未 濟 桃 弓 葦 戟 除 殘 去 惡 敵 人 執 服 。

#@

 家 人 之 

家 人 天 命 赤 烏 與 君 徼 期 。 征 伐 无 道 誅 其 君 傲 居 止 何 憂 ？

乾 千 歲 槐 根 身 多 斧 瘢 。 傷 癰 擣 理 枝 葉 不 出 。

坤 喭 喭 諤 諤 虎 豹 相 齚 。 懼 畏 悚 息 終 无 難 惡 。

屯 娶 於 姜 呂 駕 迎 新 婦 。 少 齊 在 門 夫 子 歡 喜 。

蒙 膏 壤 肥 澤 民 人 孔 樂 。 宜 利 居 止 長 安 富 有 。

需 主 有 聖 德 上 配 大 極 。 皇 靈 建 中 授 我 以 福 。

訟 耄 老 蒙 鈍 不 見 東 西 。 少 者 弗 慕 君 不 與 謀 。 懸 輿 致 仕 退 歸 里 居 。

師 三 狂 北 行 道 逢 大 狼 。 暮 宿 患 澤 為 禍 堪 傷 。

比 更 旦 初 歲 振 除 禍 敗 。 新 衣 元 服 拜 受 利 福 。

小 畜 杲 杲 白 日 為 月 所 食 。 損 上 毀 下 鄭 昭 出 走 。

履 君 子 失 意 小 人 得 志 。 亂 擾 並 作 姦 邪 充 塞 。 雖 有 百 堯 顛 不 可 救 。

泰 仁 德 履 洽 恩 及 異 域 。 澤 被 殊 方 福 慶 隱 伏 。 作 蚕 不 織 寒 无 所 得 。

否 東 求 金 玉 反 得 弊 石 。 名 曰 无 宜 字 曰 醜 惡 眾 所 賤 薄 。

同 人 擊 鼓 合 戰 士 怯 叛 亡 。 威 令 不 行 敗 我 成 功 。

大 有 仲 春 孟 夏 和 氣 所 舍 。 生 我 嘉 福 國 無 殘 賊 。

謙 尹 氏 伯 奇 父 子 生 離 。 无 罪 被 辜 長 舌 為 災 。

豫 三 穀 不 熟 民 苦 困 極 。 駕 之 新 邑 嘉 樂 有 德 。

隨 登 虛 望 貧 暮 食 无 食 。 長 子 南 戍 與 我 生 分 。

蠱 東 市 齊 魯 南 賈 荊 楚 。 羽 毛 齒 革 為 吾 利 寶 。

臨 節 情 省 欲 賊 斂 有 度 。 家 給 人 足 公 劉 以 富 。

觀 恭 寬 信 敏 功 加 四 海 。 辟 去 不 祥 喜 來 從 母 。

噬 嗑 張 狂 妄 作 與 惡 相 逢 。 不 得 所 欲 生 我 獨 凶 。

賁 畫 龍 頭 頸 文 章 不 成 。 甘 言 美 語 詭 辭 無 名 。

剝 騎 龍 乘 風 上 見 神 公 。 彭 祖 受 刺 王 喬 讚 通 。 巫 咸 就 位 拜 壽 無 窮 。

復 溫 仁 君 子 忠 孝 所 在 。 八 國 為 鄰 禍 災 不 處 。

无 妄 威 權 分 離 烏 夜 徘 徊 。 群 蔽 目 光 大 人 誅 傷 。

大 畜 學 靈 三 年 聖 且 明神 。 先 知 善 祥 吉 喜 福 慶 。 神 烏 來 見 告 我 無 憂 。

頤 東 山 家 辭 處 婦 思 夫 。 伊 威 盈 室 長 股 羸 戶 。 歎 我 君 子 役 日 未 已 。

大 過 張 頷 開 口 舌 直 距 齒 。 然 諾 不 行 政 亂 无 緒 。

坎 吹 角 高 邦 有 夫 失 羊 。 眾 民 驚 惶 警 慎 避 咎 勑 不 行 殃 。

離 南 行 出 城 世 得 福 祉 。 王 姬 歸 齊 賴 其 所 欲 。

咸 心 狂 老 悖 視 聽 聳 類 。 政 令 无 常 下 民 多 孽 。

恆 安 上 宜 官 一 日 九 遷 。 踰 群 超 等 牧 養 恆 山 。

遯 東 鄰 嫁 女 為 王 妃 后 。 莊 公 築 館 以 尊 王 母 歸 于 京 師 季 姜 悅 喜 。

大 壯 六 甲 無 子 己 喪 其 戊 。 五 丁 不 親 庚 失 曾 孫 癸 走 出 門 。

晉 陰 霧 不 清 濁 政 亂 民 。 孟 秋 季 夏 水 壞 我 居 。

明 夷 騎 豚 逐 羊 不 見 所 望 。 經 涉 虎 廬 亡 身 失 羔 。

睽 安 床 厚 褥 不 歸 久 宿 。 棄 我 喜 宴 困 於 南 國 。 投 杼 之 憂 弗 成 禍 災 。

蹇 五 方 四 維 平 安 不 危 。 利 以 居 止 保 有 玉 女 。

解 西 賈 巴 蜀 寒 雪 至 轂 。 欲 前 不 得 復 反 其 室 。

損 剛 柔 相 呼 二 姓 為 家 。 霜 降 既 同 惠 我 以 仁 。

益 天 馬 五 道 炎 火 分 處 。 往 來 上 下 住 又 駒 亡 。 衣 柔 巾 麻 相 隨 哭 歌 凶 惡 如 何 ？

夬 出 門 懷 憂 東 上 禍 丘 。 與 凶 相 遇 自 為 災 患 。

姤 西 行 求 玉 冀 得 隋 璞 。 反 見 凶 惡 使 我 驚 惑 。

萃 出 門 无 妄 動 作 失 利 。 銜 憂 懷 禍 使 我 多 悴 。

升 高 樓 無 柱 顛 僵 不 久 。 紂 失 三 仁 身 死 牧 野 。

困 避 禍 逃 殃 身 外 不 傷 。 高 貴 疾 顛 華 落 墮 凶 。

井 張 牙 反 目 怒 齚 作 怒 。 狂 馬 燒 犬 道 驚 傷 軫 。

革 泉 涸 龍 憂 箕 子 為 奴 。 干 叔 隕 命 殷 破 其 家 。

鼎 向 食 飲 酒 嘉 賓 聚 會 。 牂 羊 大 豬 君 子 饒 有 。

震 黃 牛 騂 犢 東 行 折 角 。 冀 得 百 牂 反 亡 我 囊 。

艮 路 多 枳 棘 步 刺 我 足 。 不 利 旅 客 為 心 作 毒 。

漸 執 斧 破 薪 使 媒 求 婦 。 和 合 二 姓 親 御 斯 酒 。 居 比 鄰 里 姑 公 悅 喜 。

歸 妺 駕 車 出 門 順 時 宜 西 。 福 佑 我 身 安 寧 無 患 。

豐 日 新 東 從 魁 杓 為 禍 。 僕 臺 為 秦 使 我 久 坐 。

旅 山 陵 丘 墓 魂 魄 室 屋 。 精 光 竭 盡 長 臥 无 覺 。

巽 孩 子 貪 餌 為 利 所 悅 。 探 把 釜 甑 爛 其 臂 手 。

兌 何 材 待 時 閉 戶 獨 愁 。 蚯 蚓 冬 行 解 我 无 憂 。 桑 蚕 不 得 女 功 弗 成 。

渙 解 商 驚 惶 散 我 衣 裝 君 不 安 邦 。

節 害 政 養 賊 背 主 入 愆 。 跛 行 不 安 國 危 為 患 。

中 孚 禍 走 患 伏 喜 為 我 福 。 凶 惡 消 亡 災 害 不 作 。

小 過 老 馬 無 駒 病 雞 不 雛 。 三 雌 獨 宿 利 在 山 北 。

既 濟 播 天 舞 地 嘵 亂 神 所 居 樂 无 咎 。

未 濟 異 國 殊 俗 情 不 相 得 。 金 木 為 仇 酉 賊 檀 穀 。

#@

 睽 之 

睽 倉 盈 庾 億 宜 稼 黍 稷 年 歲 有 息 。

乾 被 服 文 衣 遊 觀 酒 池 上 堂 見 觴 。 喜 為 吾 兄 使 我 憂 亡 。

坤 邑 姜 叔 子 天 文 在 手 。 實 沉 參 墟 封 為 晉 侯 。

屯 改 柯 易 葉 飯 溫 不 食 。 豪 雄 爭 強 先 者 受 福 。

蒙 馨 香 陟 降 明 德 上 登 。 社 神 佑 顧 命 予 大 鄰 。

需 老 狼 白 驢 長 尾 大 狐 前 顛 卻 躓 進 退 遇 祟 。

訟 山 沒 丘 浮 陸 為 水 魚 燕 雀 无 廬 。

師 懿 公 淺 愚 不 深 受 謀 。 无 援 失 國 為 狄 所 賊 。

比 鼎 煬 其 耳 熱 不 可 舉 。 大 塗 塞 壅 旅 人 心 苦 。

小 畜 凶 聲 醜 言 惡 不 可 聞 。 君 子 舍 之 往 恨 我 心 。

履 昧 暮 乘 車 履 危 蹈 溝 。 亡 失 群 物 摧 折 兩 軸 。

泰 南 有 嘉 魚 駕 黃 取 𩹊 。 魴 鱮 詡 詡 利 來 毋 憂 。

否 隔 在 九 山 往 來 勞 難 。 心 結 不 通 失 其 所 歡 。

同 人 下 流 難 居 狂 夫 多 罷 。 貞 良 溫 柔 年 歲 不 富 。

大 有 狐 狸 雉 兔 畏 人 逃 去 。 分 走 竄 匿 不 知 所 處 。

謙 異 體 殊 俗 各 有 所 屬 。 西 鄰 孤 嫗 欲 寄 我 室 。 主 母 罵 詈 終 不 可 得 。

豫 怒 非 怨 妬 貪 得 腐 鼠 。 而 呼 鵲 鸇 自 令 失 餌 致 被 困 患 。

隨 五 心 六 意 岐 道 多 怪 。 非 君 本 志 生 我 恨 悔 。

蠱 三 班 六 黑 同 室 共 食 。 日 長 月 息 我 家 有 德 。

臨 方 船 備 水 旁 河 燃 火 終 身 无 禍 。

觀 翳 屏 獨 語 不 聞 朝 市 。 以 利 居 服 兔 跛 後 聞 。

噬 嗑 以 處 不 安 從 反 觸 患 。

賁 剠 刖 髡 劓 人 所 賤 棄 。 批 捍 之 言 我 心 不 快 。

剝 皋 田 禾 黍 搥 壤 麻 阜 。 衣 食 我 躬 室 家 饒 有 。

復 兩 目 失 明 日 奪 无 光 。 脛 足 跛 踦 不 可 以 行 頓 於 丘 傍 。

无 妄 金 城 朔 方 外 國 多 羊 。 履 霜 不 時 去 復 為 憂 。

大 畜 匿 病 不 醫 亂 政 傷 災 。 紂 作 淫 虐 商 破 其 墟 。

頤 鬼 泣 哭 枉 悲 傷 無 後 。 甲 子 昧 爽 殷 人 絕 祀 。

大 過 焱 風 卒 起 車 馳 袍 褐 。 棄 古 追 亡 失 其 和 節 心 憂 惙 惙 。

坎 耄 老 失 明 聞 善 不 從 。 自 令 顛 沛 敗 為 咎 殃 。

離 隨 風 騎 龍 與 利 相 逢 。 田 獲 三 狐 商 伯 有 功 。 衝 衝 之 邑 長 安 无 他 。

咸 三 牛 五 䍧 重 明 作 福 使 我 有 得 。 疾 人 官 獄 憂 在 心 腹 。

恆 孟 巳 乙 丑 哀 呼 尼 父 。 明 德 訖 終 亂 害 滋 起 。

遯 華 燈 百 枝 消 暗 衰 微 。 精 光 訖 盡 奄 如 灰 縻 。

大 壯 鷹 飛 雉 退 兔 伏 不 起 。 弧 張 狼 鳴 野 雞 飛 驚 。

晉 鬭 戰 天 門 身 有 何 患 ？ 室 家 具 在 不 失 其 歡 。

明 夷 東 家 殺 牛 行 逆 腥 臊 神 背 西 顧 命 衰 絕 周 。 亳 社 災 燒 宋 人 夷 誅 。

家 人 陰 陽 辨 舒 二 姓 相 合 。 婚 姻 孔 云 生 我 利 福 。

蹇 東 入 海 口 循 流 北 走 。 一 高 一 下 五 邑 无 主 。 十 日 六 夜 死 於 水 涘 。

解 孤 竹 之 墟 失 婦 无 夫 。 傷 於 蒺 藜 不 見 其 妻 。 東 郭 棠 姜 武 子 以 亡 。

損 天 戶 東 墟 盡 既 為 災 。 跰 𨂡 黯 聾 秦 伯 受 殃 。

益 賴 先 休 光 受 福 之 祉 。 雖 遭 亂 潰 獨 不 危 殆 。

夬 折 若 閉 目 不 見 稚 叔 。 三 足 孤 烏 遠 去 家 室 。

姤 二 人 同 室 兄 弟 合 食 。 和 樂 相 好 各 得 所 敬 。

萃 繼 體 守 藩 縱 欲 廢 賢 。 君 臣 淫 遊 夏 氏 失 身 。 側 室 之 門 福 祿 來 存 。

升 老 狐 屈 尾 東 西 為 鬼 。 病 我 長 女 坐 涕 詘 指 。 或 西 或 東 大 華 易 誘 。

困 大 樹 之 子 百 條 共 母 。 當 夏 六 月 枝 葉 盛 茂 。 鸞 鳳 以 庇 召 伯 避 暑 。 穉 穉 卭 甚 各 得 其 所 。

井 井 堙 木 刊 國 多 暴 殘 。 秦 王 失 戍 壞 其 太 壇 。

革 駕 黃 買 蒼 與 利 相 迎 。 心 獲 所 守 不 累 弟 兄 。

鼎 庾 億 倉 盈 年 歲 安 寧 稼 穡 熟 成 。

震 人 生 馬 淵 壽 老 且 神 。 飛 騰 上 天 舍 宿 軒 轅 居 常 樂 安 。

艮 思 顧 所 之 乃 令 逢 時 。 洗 我 故 憂 拜 我 歡 來 。

漸 魁 罡 所 當 初 為 敗 殃 。 君 子 留 連 困 於 水 漿 。 求 金 東 山 利 在 代 鄉 。 賈 市 有 息 子 載 母 行 。

歸 妺 鉛 刀 攻 玉 无 不 鑽 鑿 。 龍 體 其 舉 魯 般 為 輔 。 三 仁 翼 事 所 求 必 喜 。

豐 喜 來 如 雲 舉 家 蒙 歡 。 眾 才 君 子 駕 福 盈 門 。

旅 響 像 无 形 骨 體 不 成 。 微 行 衰 索 消 滅 無 名 。

巽 積 水 不 溫 北 陸 苦 寒 。 露 宿 多 風 君 子 傷 心 。

兌 黃 馬 綠 車 駕 之 大 都 。 讚 達 才 能 使 我 无 憂 。

渙 從 風 放 火 艾 芝 俱 死 。 三 害 集 聚 十 子 患 傷 。

節 一 身 三 手 无 益 於 輔 。 兩 足 共 節 不 能 克 敏 。

中 孚 南 向 一 室 風 雨 並 入 。 塵 埃 積 濕 主 毋 盲 痺 偏 枯 心 疾 亂 我 家 資 。

小 過 采 薇 出 車 魚 麗 思 初 。 上 下 促 急 君 子 懷 憂 。

既 濟 先 易 後 否 告 我 利 市 。 騷 蘇 自 苦 思 吾 故 止 。

未 濟 生 宜 地 乳 上 皇 大 喜 。 隆 我 祉 福 貴 壽 无 極 。

#@

 蹇 之 

蹇 同 載 共 輿 中 道 別 去 。 喪 我 元 夫 獨 與 孤 居 。

乾 叔 盻 拘 冤 祁 子 自 邑 。 乘 遽 解 患 羊 舌 免 脫 賴 得 全 生 。

坤 兔 聚 東 郭 眾 犬 俱 獵 。 圍 缺 不 成 无 所 能 獲 。

屯 作 室 山 根 人 以 為 安 。 一 旦 崩 頹 敗 我 盤 飡 。

蒙 疾 風 塵 起 亂 擾 崩 始 。 強 大 并 小 先 否 後 喜 。

需 潔 齊 沐 浴 思 明 君 德 。 哀 公 怯 弱 風 氏 復 北 。

訟 土 瘠 瘦 薄 培 塿 无 柏 使 我 不 樂 。

師 褰 衣 涉 河 水 深 漬 罷 。 賴 幸 舟 子 濟 脫 无 他 。

比 送 我 季 女 至 于 蕩 道 。 齊 子 旦 夕 留 連 久 處 。

小 畜 三 孫 六 子 安 无 所 苦 。 中 歲 發 殆 亡 我 所 使 。

履 揚 風 偃 草 塵 埃 俱 起 。 清 濁 溷 散 忠 直 隱 處 。

泰 歷 險 登 危 道 遠 勞 疲 。 玄 豕 自 歸 困 涉 大 波 。

否 六 藝 之 門 仁 義 俱 存 。 鎡 基 逢 時 堯 舜 為 君 。 傷 寒 熱 溫 下 至 黃 泉 。

同 人 被 服 文 衣 遊 觀 酒 池 。 上 堂 見 觴 喜 為 吾 兄 使 我 憂 亡 。

大 有 生 時 不 利 天 命 災 至 。 制 於 斧 瘢 晝 夜 苦 勤 。

謙 天 門 開 闢 牢 戶 寥 廓 。 桎 梏 解 脫 拘 囚 縱 釋 。

豫 川 淵 難 遊 水 為 我 憂 。 多 言 少 實 命 鹿 為 駒 。 建 德 開 基 君 子 逢 時 。 利 以 仲 疑 。

隨 鄉 歲 逢 時 與 生 為 期 。 枝 葉 盛 茂 君 子 无 憂 。

蠱 六 鷁 退 飛 為 衰 敗 祥 。 陳 師 合 戰 左 股 夷 傷 。 遂 崩 不 起 霸 功 不 成 。

臨 雷 君 出 裝 隱 隱 西 行 。 霖 雨 不 止 流 為 巨 江 南 國 以 傷 。

觀 牙 孽 生 齒 室 蟠 啟 戶 。 幽 人 利 貞 鼓 翼 起 舞 。

噬 嗑 火 起 上 門 不 為 我 殘 。 跳 脫 東 西 獨 得 生 完 。 不 利 出 鄰 病 疾 憂 患 。

賁 舉 事 无 成 不 利 出 征 。 言 不 可 用 眾 莫 能 平 。

剝 老 狼 白 驢 長 尾 大 狐 。 前 顛 卻 躓 進 退 遇 祟 。

復 日 入 道 極 勞 者 休 息 。 班 馬 還 師 復 我 燕 室 。

无 妄 林 麓 山 藪 非 人 所 處 。 鳥 獸 无 禮 使 我 心 苦 。

大 畜 蓄 利 積 福 日 新 其 德 。 高 氏 飲 食 憂 不 為 患 。

頤 張 羅 百 目 鳥 不 得 北 。 縮 頸 掛 翼 困 於 窘 國 。 君 子 治 德 獲 譽 受 福 。

大 過 伯 虎 仲 熊 德 義 淵 弘 。 使 布 五 教 陰 陽 順 序 。

坎 跛 踦 相 隨 日 暮 牛 罷 。 陵 遲 後 旅 失 利 亡 雌 。

離 嬴 氏 違 良 使 孟 尋 兵 。 師 老 不 已 敗 於 齊 卿 。

咸 日 月 並 居 常 暗 且 微 。 高 山 萌 顛 丘 陵 為 谿 。

恆 鳥 鵲 食 穀 張 口 受 哺 。 蒙 被 恩 德 長 大 成 就 。 柔 順 利 貞 君 臣 合 好 。

遯 雖 躓 復 起 不 毀 牙 齒 。 克 免 平 復 憂 除 无 疾 。

大 壯 草 木 黃 落 歲 暮 无 室 。 虐 政 為 賊 大 人 失 福 。

晉 避 凶 東 走 反 入 禍 口 。 制 於 牙 爪 骨 為 灰 土 。

明 夷 欲 飛 不 能 志 苦 心 勞 福 不 我 求 。

家 人 羔 裘 豹 祛 東 與 福 遇 。 駕 迎 吾 兄 送 我 鸝 黃 。

睽 東 耕 破 犂 西 失 良 妻 。 災 害 不 避 家 貧 无 資 。

解 魚 陸 失 所 鳧 䵷 困 苦 。 澤 无 雚 蒲 晉 國 以 虛 。

損 脫 兔 无 蹄 三 步 五 罷 。 南 行 不 進 後 市 身 苦 。

益 行 役 未 已 新 事 復 起 。 姬 姜 勞 苦 不 得 休 止 。

夬 向 日 揚 光 火 為 正 王 。 消 金 厭 兵 雷 車 避 藏 。 陰 雨 不 行 民 安 其 鄉 。

姤 放 衘 垂 轡 奔 馬 不 制 棄 法 作 奸 君 失 其 位 。

萃 司 命 下 游 喜 解 我 憂 。 皇 母 緩 帶 嬰 子 笑 喜 。

升 黃 帝 出 遊 駕 龍 乘 馬 。 東 上 泰 山 南 過 齊 魯 郡 國 咸 喜 。

困 既 往 不 說 憂 來 禍 結 。 北 戶 為 患 无 所 申 雪 。

井 荷 蕢 隱 名 以 避 亂 傾 。 終 身 不 仕 遂 其 潔 清 。

革 折 挺 舂 稷 君 不 得 食 。 頭 痒 搔 跟 无 益 於 疾 。

鼎 植 根 不 固 華 葉 落 去 便 為 枯 樹 。

震 凶 門 生 患 牢 戶 多 冤 。 沙 池 禿 齒 使 叔 困 貧 。

艮 登 山 履 谷 與 虎 相 觸 。 猬 為 功 曹 班 叔 奔 北 脫 之 喜 國 。

漸 麟 鳳 所 翔 國 无 咎 殃 。 賈 市 十 倍 復 歸 惠 里 。

歸 妺 路 險 道 難 水 遏 我 前 。 進 往 不 利 回 車 復 還 。

豐 延 頸 望 邑 恩 歸 其 室 。 臺 榭 不 成 未 得 安 息 。

旅 蒙 生 株 瞿 棘 掛 我 須 。 小 人 妬 嫉 使 恩 不 遂 。

巽 南 至 隱 域 深 潛 處 匿 。 聰 明 閉 塞 與 死 為 伍 。

兌 機 餌 設 張 司 暴 子 良 。 范 叔 不 廉 凶 害 及 身 。

渙 從 騎 出 門 遊 戲 空 城 。 阪 高 不 進 利 无 所 得 。

節 西 國 疆 梁 為 虎 作 狼 。 東 吞 楚 齊 并 有 其 王 。

中 孚 登 山 代 輻 虎 在 我 側 。 王 孫 无 懼 仁 見 不 賊 。

小 過 六 月 睽 睽 各 欲 有 望 。 後 來 未 壯 俟 時 旦 明 。

既 濟 道 涉 多 阪 牛 馬 蜿 蟺 。 車 不 麗 載 請 求 不 得 。

未 濟 一 口 三 舌 相 妨 无 益 。 群 羊 百 䍧 不 為 威 強 。 亡 馬 失 駒 家 耗 於 財 。

#@

 解 之 

解 駕 行 出 遊 鳥 鬭 車 前 更 相 捽 滅 。 兵 寇 旦 來 回 車 亟 還 可 以 无 憂 。

乾 大 都 之 居 无 物 不 具 。 抱 布 貿 絲 所 求 必 得 。

坤 膠 著 木 連 不 出 牢 關 。 家 室 相 安 。

屯 孟 伯 食 長 懼 其 畏 王 。 賴 四 蒙 五 抱 福 歸 房 。

蒙 防 輿 疲 駟 不 任 衘 轡 。 君 子 服 之 談 何 容 易 。

需 許 嫁 既 婚 利 福 在 身 。 適 惠 生 桓 為 我 魯 君 。

訟 入 門 大 喜 上 堂 見 母 。 妻 子 俱 在 兄 弟 饒 友 。

師 推 車 上 山 力 不 能 任 。 顛 蹶 蹉 跌 傷 我 中 心 。

比 鴈 飛 退 去 不 食 其 雛 。 禽 尚 如 此 何 況 人 與 ？

小 畜 福 棄 我 走 利 不 可 得 。 幽 人 利 貞 終 无 怨 慝 。

履 夫 妻 反 目 不 能 正 室 。 翁 云 于 南 姬 言 還 北 。 並 后 匹 嫡 二 政 亂 國 。

泰 陽 衰 伏 匿 陰 淫 為 賊 。 賴 幸 王 孫 遂 至 喜 國 。

否 入 山 求 玉 不 見 和 璞 。 終 日 至 暮 勞 无 所 得 。

同 人 鳴 鸞 四 牡 駕 出 行 狩 。 合 格 有 獲 獻 公 飲 酒 。

大 有 覆 手 舉 牘 易 為 功 力 。 月 正 元 日 平 飲 致 福 。

謙 三 火 高 明 雨 滅 其 光 。 高 位 疾 顛 驕 恣 誅 傷 。

豫 褁 糗 荷 糧 與 利 相 逢 。 高 飛 有 德 君 大 獲 福 。

隨 道 理 和 得 人 不 相 賊 。 君 子 往 之 樂 有 利 福 。

蠱 水 土 相 得 萬 物 蕃 殖 。 膏 澤 優 渥 君 子 有 德 。

臨 天 孫 帝 子 與 日 月 處 。 光 榮 於 世 福 祿 繁 祉 。

觀 陪 依 在 位 乘 非 其 器 。 折 足 覆 餗 毀 傷 寶 玉 。

噬 嗑 鷁 飛 中 退 舉 事 不 遂 。 且 守 仁 德 猶 免 失 墜 。

賁 經 棘 正 冠 意 盈 不 廉 。 桀 紂 迷 惑 讒 佞 傷 賢 使 國 亂 煩 。

剝 申 酉 退 跌 陰 慝 前 作 。 柯 條 花 枝 復 泥 不 白 。

復 平 正 賤 使 主 服 苦 事 。

无 妄 釣 魴 河 湄 水 長 无 涯 振 手 徒 歸 。 上 下 昏 迷 屬 公 孫 齊 。

大 畜 胎 養 萌 生 始 見 兆 形 。 遭 逢 雷 電 摧 角 折 頸 。 采 䖟 山 頭 終 安 不 傾 。

頤 陽 春 枯 槁 夏 多 水 潦 。 霜 雹 俱 擊 傷 我 禾 黍 年 歲 困 苦 。

大 過 三 身 六 齒 痛 疾 不 已 。 齲 病 蠹 缺 墮 落 其 宅 。

坎 失 恃 无 友 嘉 耦 出 走 傫 如 喪 狗 。

離 寅 重 微 民 歲 樂 年 息 。 有 國 无 咎 君 子 安 喜 。

咸 登 几 上 車 駕 駟 南 遊 。 合 散 從 橫 燕 秦 以 強 。

恆 鳥 集 茂 木 順 柔 利 貞 。 心 樂 願 得 感 戴 慈 母 。

遯 啟 蟄 始 生 萬 物 美 榮 。 祉 祿 未 成 市 賈 无 嬴 。

大 壯 驕 胡 大 形 造 惡 作 凶 。 无 所 能 成 還 自 滅 身 。

晉 異 國 他 土 出 良 駿 馬 。 去 如 奔 䖟 害 不 能 傷 。

明 夷 恪 敬 竟 職 心 不 作 慝 。 君 明 臣 忠 民 賴 其 福 。

家 人 三 女 求 夫 伺 候 山 隅 。 不 見 復 關 長 思 憂 歎 。

睽 駕 福 乘 喜 東 至 嘉 國 。 戴 慶 南 行 離 我 室 居 。

蹇 四 姦 為 殘 齊 魯 道 難 。 前 驅 執 殳 戒 守 无 患 。

損 下 擾 上 煩 蠹 蠱 為 患 歲 飢 无 年 。

益 雞 雉 失 雛 常 畏 狐 狸 。 黃 池 要 盟 越 國 以 昌 。

夬 堅 冰 黃 鳥 終 日 悲 號 。 不 見 白 粒 但 觀 蓬 蒿 。 數 驚 鷙 鳥 。 孰 為 我 憂 ？

姤 王 銑 鐵 頤 倉 庫 空 虛 。 市 賈 無 盈 與 我 為 仇 。

萃 竊 名 盜 位 居 非 其 家 。 霜 隕 不 實 為 陰 所 賊 。

升 賊 仁 傷 德 天 怒 不 福 。 斬 刈 宗 社 失 其 本 域 。

困 萬 物 初 生 蟄 虫 振 起 。 益 壽 增 福 日 受 其 喜 。

井 和 氣 所 在 物 皆 不 朽 。 聖 賢 居 位 國 无 凶 咎 。

革 麟 游 鳳 舞 歲 樂 民 喜 。

鼎 行 行 窘 步 次 宿 方 舍 。 居 安 不 懼 姬 姜 何 憂 ？

震 水 深 難 遊 霜 寒 難 涉 。 商 伯 失 利 旅 人 稽 留 。

艮 跛 踦 相 隨 日 莫 牛 罷 。 陵 遲 後 旅 失 利 亡 雌 。

漸 一 年 九 鎖 更 相 牽 攣 。 案 明 如 市 不 得 東 西 。 請 讞 得 報 日 中 被 刑 。

歸 妺 春 桃 生 花 季 女 宜 家 。 受 福 多 年 男 為 邦 君 。

豐 雷 鼓 東 行 稼 穡 凋 傷 。 大 夫 執 政 君 替 其 明 。

旅 季 世 多 憂 亂 國 淫 遊 。 殃 禍 立 至 民 無 以 休 。

巽 發 輗 溫 湯 過 角 宿 房 。 宜 時 布 和 无 所 不 通 。

兌 水 中 大 賈 求 利 食 子 。 商 人 至 市 空 无 所 有 。

渙 春 草 萌 生 萬 物 敷 榮 。 陰 陽 和 調 國 樂 无 憂 。

節 左 眇 右 盲 目 視 不 明 。 下 民 多 孽 君 失 其 常 。

中 孚 悅 以 內 安 不 利 出 門 。 憂 除 禍 消 公 孫 何 尤 。

小 過 丹 書 之 信 言 不 負 語 。 易 我 驎 驥 君 子 有 德 。

既 濟 上 政 搔 擾 螟 䖝 並 起 。 害 我 嘉 穀 年 歲 无 稷 。

未 濟 干 旄 旌 旗 執 職 在 郊 。 雖 有 寶 珠 无 路 致 之 。

#@

 損 之 

損 路 多 枳 棘 步 刺 我 足 。 不 利 孤 客 為 心 作 毒 。

乾 鯉 鮒 鮪 鰕 𠢳 福 多 魚 。 資 所 有 无 富 我 邦 家 。

坤 景 星 照 堂 麟 遊 鳳 翔 。 仁 施 大 行 頌 聲 作 興 。 征 者 无 明 失 其 寵 光 。

屯 羊 腸 九 縈 相 推 稍 前 。 止 須 王 孫 迺 能 上 天 。

蒙 四 手 共 身 莫 失 所 閑 。 更 相 放 接 動 失 事 便 。

需 水 流 趨 下 逯 至 東 來 。 求 我 所 有 買 魴 與 鯉 。

訟 春 栗 夏 棗 少 鮮 希 有 。 斗 千 石 萬 貴 不 可 販 。

師 旦 往 暮 還 相 佑 與 聚 无 有 凶 患 。

比 大 虵 當 路 使 季 畏 懼 。 湯 火 之 災 切 直 我 膚 。 賴 其 天 幸 歸 于 生 廬 。

小 畜 從 足 去 域 飛 入 陳 國 。 有 所 畏 避 深 藏 邃 匿 。

履 海 為 水 宗 聰 明 且 聖 。 百 流 歸 德 无 有 叛 逆 常 饒 優 足 。

泰 夏 麥 麩 䵃 霜 擊 其 芒 。 病 君 敗 國 使 年 大 傷 。

否 秋 隼 冬 翔 數 被 嚴 霜 。 雄 父 夜 鳴 家 憂 不 寧 。

同 人 樂 仁 上 德 東 鄰 慕 義 來 安 吾 國 。

大 有 遂 憂 除 殃 污 泥 生 梁 下 田 為 汪 。

謙 暗 昧 冥 語 轉 相 詿 誤 。 鬼 魅 所 居 誰 知 臥 處 。

豫 南 歷 玉 山 東 入 玉 關 。 登 上 福 堂 飲 萬 歲 漿 。

隨 比 目 四 翼 來 安 我 國 。 福 善 上 堂 與 我 同 床 。

蠱 乘 牛 逐 驥 日 暮 不 至 。 路 宿 多 畏 亡 其 騂 騅 。

臨 元 吉 无 咎 安 寧 不 殆 。

觀 奮 翅 鼓 翼 翱 翔 外 國 。 逍 遙 徙 倚 來 歸 溫 室 。

噬 嗑 河 伯 娶 婦 東 山 氏 女 。 新 婚 三 日 浮 雲 洒 雨 。 露 我 菅 茅 萬 家 之 祐 。

賁 嬰 兒 求 乳 慈 母 歸 子 。 黃 麑 悅 喜 得 見 甘 飽 。

剝 貧 鬼 守 門 日 破 我 盆 。 毀 罌 傷 瓶 空 虛 無 子 。

復 多 載 重 負 損 棄 於 野 。 予 無 稚 子 但 自 勞 苦 。

无 妄 雄 狐 綏 綏 登 山 崔 嵬 。 昭 告 顯 功 大 福 允 興 。

大 畜 嬰 兒 孩 笑 未 有 所 識 。 彼 童 而 爭 亂 我 政 事 。

頤 十 丸 同 投 為 雉 所 維 。 獨 得 跳 脫 完 全 不 虧 。

大 過 狐 濟 濡 尾 求 橘 得 枳 。 季 妣 懷 悔 鮑 舍 魚 臭 。

坎 跌 足 息 肩 所 忌 不 難 。 金 城 銅 郭 以 銕 為 關 。 藩 屏 周 衛 安 止 无 患 。

離 戴 堯 扶 禹 松 喬 彭 祖 。 西 過 王 母 道 路 夷 易 无 敢 難 者 。

咸 京 庾 積 聚 黍 稷 以 極 。 行 者 疾 至 可 以 厭 飽 。

恆 良 天 孔 姬 脅 悝 登 臺 。 樂 季 不 扶 叔 輒 走 逃 。

遯 天 之 所 予 福 祿 常 在 不 憂 危 殆 。

大 壯 行 觸 天 綱 馬 死 車 傷 。 身 无 憀 賴 困 窮 乏 糧 。

晉 鉛 刀 攻 玉 堅 不 可 得 。 盡 我 筋 力 胝 蠒 為 疾 。

明 夷 穆 違 百 里 使 孟 奮 武 。 將 軍 師 戰 敗 於 殽 口 。

家 人 有 人 追 亡 鳥 言 所 匿 不 旅 日 得 。

睽 府 藏 之 富 王 以 賑 貸 。 捕 魚 河 海 苟 罔 多 得 。

蹇 鴻 飛 遵 陸 公 歸 不 復 伯 氏 客 宿 。

解 鳧 過 稻 廬 甘 樂 廣 鰌 。 雖 驚 不 去 田 畯 懷 憂 。

益 雨 師 娶 婦 黃 岩 季 子 。 成 禮 既 婚 相 呼 面 南 。 膏 澤 應 時 年 豐 大 喜 。

夬 蓄 積 有 餘 糞 土 不 居 。 美 哉 輪 奐 出 有 高 車 。

姤 重 門 擊 柝 介 士 守 護 。 終 有 他 道 雖 驚 不 懼 。

萃 大 都 王 市 稠 人 多 寶 。 公 孫 宜 賈 其 貸 萬 倍 。

升 秋 隼 冬 翔 數 被 嚴 霜 。 甲 兵 當 庭 萬 物 不 生 。 雄 犬 夜 鳴 民 擾 以 驚 。

困 招 禍 致 凶 來 螫 我 邦 。 痛 在 手 足 不 得 安 息 。

井 秦 失 其 鹿 疾 走 先 得 。 勇 夫 慕 義 君 子 變 服 。

革 山 陵 四 塞 遏 我 逕 路 。 欲 前 不 得 復 還 故 處 。

鼎 一 指 食 肉 口 无 所 得 。 舌 嚵 於 腹 。

震 晨 夜 驚 駭 不 知 所 止 。 皇 母 相 佑 卒 得 安 處 。

艮 豺 狼 所 言 語 无 成 全 。 誤 我 白 馬 使 乾 口 來 。

漸 呼 精 靈 來 魄 生 无 憂 。 疾 病 愈 瘳 解 我 患 愁 。

歸 妺 牧 羊 逐 兔 使 魚 相 捕 。 任 非 其 人 卒 歲 无 功 不 免 辛 苦 。

豐 堂 祥 上 樓 與 福 俱 居 。 席 地 妃 治 國 安 无 憂 。

旅 禹 召 諸 神 會 稽 南 山 。 執 玉 萬 國 天下 康 安 。

巽 太 姒 文 母 乃 生 聖 子 。 昌 發 受 命 為 天下 主 。

兌 兩 罝 同 室 兔 无 誰 告 與 狂 相 觸 蒙 我 以 惡 。

渙 桃 雀 竊 脂 巢 於 小 枝 。 動 搖 不 安 為 風 所 吹 。 寒 恐 悚 慄 常 憂 殆 危 。

節 陽 春 長 日 萬 物 華 實 樂 有 利 福 。

中 孚 鄰 不 我 顧 而 望 玉 女 。 身 疾 瘡 癩 誰 肯 媚 者 ？

小 過 涸 旱 不 雨 澤 竭 无 流 。 魚 鱉 乾 口 皇 天 不 憂 。

既 濟 狼 虎 之 鄉 日 爭 凶 訟 。 受 性 貪 饕 不 能 容 縱 。

未 濟 陰 注 陽 疾 水 離 其 室 。 舟 楫 大 作 傷 害 黍 稷 。 民 飢 於 食 亦 病 心 腹 。

#@

 益 之 

益 文 王 四 乳 仁 愛 篤 厚 。 子 畜 十 男 无 有 折 夭 。

乾 下 堂 出 門 東 至 九 山 。 逢 福 值 喜 得 其 安 閑 。

坤 城 上 有 烏 自 名 破 家 。 招 呼 鴆 毒 為 國 患 災 。

屯 伯 虎 仲 熊 德 義 淵 聞 。 使 敷 五 教 陰 陽 順 序 。

蒙 飲 酒 醉 酣 跳 起 爭 鬭 。 手 足 紛 挐 伯 傷 仲 僵 東 家 治 喪 。

需 四 目 相 視 稍 近 同 機 。 日 昳 之 後 見 吾 伯 姊 。

訟 隨 時 逐 便 不 失 利 門 。 多 獲 得 福 富 於 封 君 。

師 隴 西 冀 北 多 見 駿 馬 。 去 如 焱 颺 害 不 能 傷 。

比 白 龍 黑 虎 起 伏 俱 怒 。 蚩 尤 敗 走 死 於 魯 首 。

小 畜 鴻 飛 戾 天 避 害 紫 淵 。 雖 有 鋒 門 不 能 危 身 。

履 平 國 不 君 夏 氏 作 亂 。 烏 號 竊 發 靈 公 隕 命 。

泰 江 漢 上 遊 政 逆 民 憂 。 陰 伐 其 陽 雄 受 其 殃 。

否 東 家 殺 牛 聞 臭 腥 臊 。 神 怒 不 顧 命 衰 絕 周 。 亳 社 災 燒 妄 夷 誅 愁 。

同 人 西 誅 不 服 恃 強 負 力 。 倍 道 趍 敵 師 走 敗 覆 。

大 有 一 婦 六 夫 亂 擾 不 治 。 張 王 季 疾 莫 適 為 公 。 政 道 壅 塞 周 君 失 邦 。

謙 配 合 相 迎 利 之 四 鄉 。 昏 以 為 期 明 星 煌 煌 。 欣 喜 爽 澤 所 言 得 當 。

豫 猿 墮 高 木 不 踒 手 足 。 握 金 懷 玉 還 歸 其 室 。

隨 卷 領 遁 世 仁 德 不 害 。 三 聖 攸 同 周 國 茂 興 。

蠱 去 患 脫 厄 安 无 怵 惕 。 上 福 喜 堂 見 我 懽 悅 。

臨 帶 季 兒 良 明 知 權 兵 。 將 師 合 戰 敵 不 能 當 趙 魏 以 強 。

觀 鵠 思 其 雄 欲 隨 鳳 東 。 順 理 羽 翼 出 次 須 日 。 中 留 北 邑 復 反 其 室 。

噬 嗑 耳 如 驚 鹿 不 能 定 足 。 室 家 分 散 各 走 匿 竄 。

賁 甲 乙 丙 丁 俱 位 我 庭 。 三 丑 六 子 入 門 見 母 。

剝 躡 華 顛 觀 浮 雲 。 風 不 搖 雨 不 薄 。 心 安 吉 无 患 咎 。

復 德 施 流 行 利 之 四 鄉 。 雨 師 洒 道 風 伯 逐 殃 。 巡 狩 封 禪 以 告 成 功 。

无 妄 水 流 趍 下 遂 成 東 海 。 求 我 所 有 買 鱣 與 鯉 。

大 畜 和 氣 相 薄 膏 潤 津 澤 生 我 嘉 穀 。

頤 憂 驚 以 除 禍 不 成 災 安 全 以 來 。

大 過 堅 冰 黃 鳥 常 哀 悲 愁 。 不 見 白 粒 但 覩 藜 蒿 。 數 驚 鷙 鳥 飄 為 我 憂 。

坎 翕 翕 䡘 䡘 實 墜 崩 顛 。 滅 其 命 身 。

離 因 禍 致 福 喜 盈 其 室 。

咸 佳 居 千 里 不 見 河 海 无 有 魚 市 。

恆 鹿 得 美 草 鳴 呼 其 友 。 九 族 和 睦 不 憂 飢 乏 。

遯 出 門 得 堂 不 逢 禍 殃 。 入 戶 自 若 不 見 矛 戟 。

大 壯 罍 尊 重 席 命 我 嘉 客 。 福 祐 久 長 不 見 禍 殃 。

晉 鳴 鴻 俱 飛 北 就 魚 池 。 鱣 鮪 鰋 鯉 多 饒 所 有 。 一 笱 獲 兩 利 之 過 倍 。

明 夷 當 風 奮 翼 與 鳥 飛 北 。 入 我 嘉 國 見 吾 慶 室 。

家 人 麒 麟 鳳 凰 善 政 得 祥 。 陰 陽 和 調 國 无 災 殃 。

睽 逐 狐 東 山 水 遏 我 前 。 深 不 可 涉 失 其 後 便 。

蹇 丑 戌 亥 子 飢 饉 前 生 。 陰 陽 暴 客 水 絕 我 食 。

解 狐 狸 雉 兔 畏 人 逃 去 。 分 走 竄 匿 不 知 所 處 。

損 桀 跖 惡 人 使 德 不 通 。 炎 旱 為 殃 年 穀 大 傷 。

夫 兔 乳 在 室 行 來 雀 食 。 虎 懼 我 子 長 號 不 已 。

姤 土 階 明 堂 禮 讓 益 興 。 雄 二 相 得 使 民 无 疾 。

萃 送 金 出 門 并 失 玉 丸 。 往 來 井 上 破 甕 壞 盆 。

升 諷 德 誦 功 美 周 盛 隆 。 加 其 旦 輔 光 濟 沖 人 。

困 盜 竊 滅 身 貳 母 不 親 。 王 后 無 黨 毀 其 寶 靈 。

井 六 目 騤 騤 各 欲 有 至 。 專 止 未 裝 俟 侍 旦 明 。

革 雀 行 求 粒 誤 入 罟 罭 。 賴 仁 君 子 復 脫 歸 室 。

鼎 仁 德 孔 明 患 禍 不 傷 。 期 誓 不 至 室 人 衘 恤 。

震 龜 厭 江 海 陸 行 不 止 。 自 令 枯 槁 失 其 都 市 雖 憂 無 咎 。

艮 孤 獨 特 處 莫 依 為 輔 心 勞 志 苦 。

漸 伯 仲 言 留 叔 子 云 去 。 雖 自 无 咎 主 母 大 喜 。

歸 妺 初 憂 不 安 後 得 笑 懽 雖 懼 无 患 。

豐 好 戰 亡 國 師 不 以 律 。 稱 上 殞 墜 齊 侯 狠 戾 其 被 災 祟 。

旅 鹿 在 澤 陂 豺 傷 其 麑 泣 血 獨 哀 。

巽 天地 閉 塞 仁 智 隱 伏 商 旅 不 行 利 潤 難 得 。

兌 福 德 之 士 歡 悅 日 喜 。 夷 吾 相 桓 三 歸 為 臣 賞 流 子 孫 。

渙 上 无 飛 鳥 下 乏 走 獸 。 亂 擾 未 治 民 勞 於 事 。

節 據 斗 運 樞 順 天 无 憂 與 樂 並 居 。

中 孚 戴 瓶 望 天 不 見 星 辰 。 顧 小 失 大 福 逃 廬 外 。

小 過 月 削 日 衰 工 女 下 機 。 宇 宙 滅 明 不 見 三 光 。

既 濟 操 戟 刺 魚 被 髮 立 憂 虎 脫 我 衣 狼 取 我 袍 亡 馬 失 財 。

未 濟 兩 人 俱 醉 相 與 悖 戾 。 心 乖 不 同 爭 訟 匈 匈 。

#@

 夬 之 

夬 戴 堯 扶 禹 松 喬 彭 祖 。 西 過 王 母 道 里 夷 易 无 敢 難 者 。

乾 狼 戾 美 謀 无 言 不 殊 。 允 厭 帝 心 悅 以 獲 佑 。

坤 歲 暮 花 落 陽 入 陰 室 。 萬 物 伏 匿 絕 不 可 得 。

屯 雞 鳴 失 時 君 騷 相 憂 。 犬 吠 不 休 行 者 稽 留 。

蒙 鳧 鷖 遊 涇 君 子 以 寧 。 履 德 不 愆 福 祿 來 成 。

需 薄 為 藩 蔽 勁 風 吹 卻 欲 上 不 得 復 歸 其 宅 。

訟 東 行 破 車 步 入 危 家 。 衡 門 垂 倒 无 以 為 主 。 賣 袍 續 食 糟 糠 不 飽 。

師 青 牛 白 咽 呼 我 俱 田 。 歷 山 之 下 可 以 多 耕 。 歲 稔 時 節 民 人 安 寧 。

比 異 國 殊 俗 情 不 相 得 。 金 木 為 仇 百 賊 擅 殺 。

小 畜 陰 陽 精 液 高 熟 晚 拆 。 治 卵 成 鬼 肇 生 頭 目 。 日 有 大 喜 。

履 飢 蠱 作 害 偏 多 亂 纏 緒 不 可 得 。

泰 清 冷 如 雲 為 兵 導 先 。 民 人 冤 急 不 知 西 東 。

否 班 馬 旋 師 以 息 勞 疲 。 役 夫 嘉 喜 入 戶 見 妻 。

同 人 坐 爭 立 訟 紛 紛 匈 匈 。 卒 成 禍 亂 災 及 家 公 。

大 有 鹿 食 美 草 逍 遙 求 飽 。 日 暮 後 門 過 期 乃 還 肥 澤 且 厭 。

謙 田 鼠 野 雛 意 常 欲 去 。 拘 制 籠 檻 不 得 搖 動 。

豫 月 趍 日 步 周 遍 次 舍 。 歷 險 致 遠 无 有 難 處 。

隨 天 孫 帝 子 與 日 月 處 。 光 榮 於 世 福 祿 祉 祉 。

蠱 晨 風 文 翰 大 舉 就 溫 。 昧 過 我 邑 羿 无 所 得 。

臨 旦 生 夕 死 名 曰 嬰 鬼 不 可 得 視 。

觀 疾 貧 望 仕 使 伯 南 販 。 開 牢 擇 羊 多 得 大 䍧 。

噬 嗑 長 城 驪 山 生 我 大 殘 。 涉 叔 發 難 唐 叔 為 患 。

賁 娶 於 姜 呂 駕 迎 新 婦 。 少 齊 在 門 夫 子 歡 喜 。

剝 隨 時 春 草 舊 枝 葉 起 。 扶 踈 條 桃 長 大 美 盛 華 沃 鑠 舒 。

復 姬 姜 既 歡 二 姓 為 婚 。 霜 降 合 好 西 施 在 前 。

无 妄 戴 笠 獨 宿 晝 不 見 日 。 勤 苦 无 代 長 勞 悲 思 。

大 畜 始 加 元 服 二 十 繫 室 。 新 婚 既 樂 伯 季 有 得 。

頤 二 室 靈 臺 文 所 止 遊 。 雲 物 備 故 長 樂 无 憂 。

大 過 久 陰 霖 雨 塗 行 泥 潦 。 商 人 依 山 市 空 无 有 。

坎 城 壞 壓 境 數 為 齊 病 。 侵 伐 不 休 君 臣 擾 憂 。 上 下 屈 竭 士 民 無 財 。

離 南 國 盛 茂 黍 稷 醴 酒 。 可 以 饗 養 樂 我 嘉 友 。

咸 憂 在 心 腹 內 崩 為 疾 。 禍 起 蕭 墻 意 如 制 國 。

恆 朽 根 刖 樹 花 葉 落 去 。 卒 逢 火 焱 隨 風 僵 仆 。

遯 樹 表 為 壇 相 與 期 言 。 午 中 不 會 寵 名 棄 廢 。

大 壯 四 足 俱 走 奴 疲 在 後 。 德 戰 不 勝 敗 於 東 楚 。

晉 執 轡 西 朝 回 還 故 處 。 麥 秀 傷 心 叔 父 无 憂 。

明 夷 長 夜 短 日 陰 為 陽 賊 。 萬 物 空 枯 藏 於 北 陸 。

家 人 鳴 鳩 七 子 均 而 不 殆 。 長 大 成 就 棄 而 合 好 。

睽 三 羊 上 山 馳 至 大 原 。 黃 龍 負 舟 遂 到 夷 傷 究 其 玉 囊 。

蹇 手 足 易 處 頭 尾 顛 倒 。 公 為 雌 嫗 亂 其 蚕 織 。

解 登 高 望 家 役 事 未 休 。 王 政 靡 盬 不 得 逍 遙 。

損 畏 昏 不 行 候 待 旦 明 。 燎 獵 受 福 老 賴 其 慶 。

益 孤 獨 特 處 莫 依 无 輔 心 勞 志 苦 。

姤 山 石 朽 破 消 崩 墮 墜 。 上 下 離 心 君 受 其 祟 。

萃 文 母 聖 子 無 疆 壽 考 。 為 天下 主 人 受 其 福 。

升 倔 傀 加 俄 前 後 相 違 。 言 如 鱉 咳 語 不 可 知 。

困 五 龍 俱 超 強 者 敢 走 。 露 我 苗 稼 年 歲 大 有 。

井 虎 除 善 猛 難 為 功 醫 。 驥 疲 鹽 車 困 於 衘 箠 。

革 江 南 多 蝮 螫 於 手 足 。 冤 煩 詰 屈 痛 徹 心 腹 。

鼎 心 无 所 據 射 鹿 不 得 。 多 言 少 實 語 成 无 事 。

震 君 明 主 賢 鳴 求 其 友 。 顯 德 之 政 可 以 履 事 。

艮 安 上 宜 官 一 日 九 遷 。 踰 群 越 等 牧 在 常 山 。

漸 俊 辭 解 謝 除 去 垢 污 。 驚 之 成 患 嬰 氏 醳 殘 。

歸 妺 翁 狂 嫗 盲 相 牽 北 行 。 欲 歸 高 邑 迷 惑 不 得 。

豐 醉 臥 道 傍 迷 旦 失 明 不 全 我 生 。

旅 北 登 鬼 丘 駕 龍 東 遊 。 王 叔 御 后 文 武 何 憂 ？

巽 恬 淡 无 患 遊 戲 道 門 。 與 神 往 來 長 樂 以 安 。

兌 以 緡 易 絲 抱 布 自 媒 。 棄 禮 急 情 卒 罹 悔 憂 。

渙 被 服 大 冠 遊 戲 道 門 。 以 禮 相 終 身 无 殃 患 。

節 大 麓 魚 池 陸 為 海 涯 。 君 子 失 行 小 人 相 攜 。

中 孚 淵 泉 溢 出 為 我 邑 祟 。 道 路 不 通 孩 子 心 憒 。

小 過 十 里 望 烟 散 渙 四 分 。 形 體 滅 亡 可 入 深 淵 終 不 見 君 。

既 濟 傳 言 相 誤 非 奸 徑 路 。 鳴 鼓 逐 狼 不 知 迹 處 。

未 濟 東 失 大 珠 西 行 棄 襦 。 時 多 不 利 使 我 後 起 。

#@

 姤 之 

姤 河 伯 大 呼 津 不 可 渡 。 往 復 爾 故 乃 无 大 悔 。

乾 蒙 被 恩 德 長 大 成 就 。 柔 順 利 貞 君 臣 合 好 。

坤 東 山 西 山 各 自 止 安 。 心 雖 相 望 意 不 同 堂 。

屯 登 山 上 谷 與 虎 相 觸 。 猬 為 功 曹 班 叔 奔 北 脫 之 嘉 國 。

蒙 躓 跛 未 起 失 利 後 市 。

需 結 珠 懷 履 卑 斯 以 鬼 為 君 奴 婢 。

訟 雞 鳴 失 時 民 僑 勞 苦 。 厖 吠 有 威 行 者 留 止 。

師 陳 媯 敬 仲 示 兆 興 姜 。 乃 寓 營 丘 八 世 大 昌 。

比 鹿 畏 人 匿 俱 入 深 谷 。 短 命 不 長 為 虎 所 得 死 於 牙 腹 。

小 畜 言 无 約 結 不 成 契 劵 。 殷 叔 季 女 公 孫 爭 之 強 入 委 禽 不 悅 於 心 乃 適 子 南 。

履 鼓 瑟 歌 舞 懽 遺 於 酒 。 龍 喜 張 口 大 喜 在 後 。

泰 凶 憂 災 殃 日 益 章 明 。 禍 不 可 救 三 郤 夷 傷 。

否 水 流 趍 下 遂 成 東 海 。 求 我 所 有 買 鱣 與 鯉 。

同 人 陰 為 陽 賊 君 不 能 剋 。 舉 動 失 常 利 无 所 得 。

大 有 離 床 失 案 龜 喪 其 願 。 都 市 无 會 叔 季 懷 恨 。

謙 壅 遏 隄 防 水 不 得 行 。 火 慎 陽 光 陰 霓 伏 藏 走 歸 其 鄉 。

豫 躄 屈 復 伸 本 乘 浮 雲 貴 寵 毋 前 。

隨 實 沉 參 虛 以 義 斷 割 。 次 陸 服 薪 成 我 霸 功 。

蠱 金 泉 黃 寶 宜 與 我 市 。 娶 嫁 有 息 利 得 過 母 。

臨 禹 召 諸 侯 會 稽 南 山 。 執 玉 萬 國 天下 康 寧 。

觀 三 䖝 作 蠱 踐 跡 无 與 。 勝 母 盜 泉 君 子 不 處 。

噬 嗑 花 葉 墮 落 公 歸 嫗 宅 。 夷 子 失 民 潔 白 不 食 。

賁 履 機 懼 毀 身 王 子 廢 。 終 得 所 欲 无 有 凶 害 。

剝 道 理 和 德 仁 不 相 賊 。 君 子 攸 往 樂 有 利 福 。

復 合 匏 同 牢 姬 姜 並 居 。

无 妄 關 雎 淑 女 賢 妃 聖 偶 。 宜 家 壽 母 福 祿 長 久 。

大 畜 騏 驥 晚 乳 不 知 子 處 。 旋 動 悲 鳴 痛 傷 我 心 。

頤 智 嵓 絕 理 陰 孽 謀 生 。 十 日 不 食 困 於 申 亥 。

大 過 監 諸 攻 玉 无 不 穿 鑿 。 麟 鳳 成 形 德 象 君 子 。 三 仁 翼 事 所 求 必 喜 。

坎 昧 暮 乘 車 以 至 伯 家 。 踰 梁 渡 河 濟 脫 无 他 。

離 吾 有 黍 粱 委 積 外 塲 。 有 用 服 箱 運 致 我 藏 富 於 喜 糧 。

咸 喜 笑 且 語 不 能 掩 口 。 官 爵 並 至 慶 賀 盈 戶 。

恆 霧 露 雪 霜 日 暗 不 明 。 陰 孽 生 疾 年 穀 大 傷 。

遯 伯 去 我 東 髮 擾 如 蓬 。 寤 寐 長 歎 展 轉 空 床 。 內 懷 悵 恨 摧 我 肝 腸 。

大 壯 亡 羊 補 牢 毋 損 於 憂 。

晉 販 鼠 賣 卜 利 少 无 謀 難 以 得 家 。

明 夷 西 戎 為 疾 幽 君 去 室 。 陳 子 發 難 項 伯 成 就 。

家 人 秋 風 生 哀 花 落 生 悲 。 公 室 多 難 羊 舌 氏 衰 。

睽 持 福 厭 患 去 除 天 殘 。 日 長 夜 盡 喜 世 蒙 恩 。

蹇 新 授 大 喜 福 復 重 來 。 樂 且 日 富 是 惟 豐 財 。

解 前 頓 卻 躓 左 跌 右 逆 。 登 高 安 梯 復 反 來 歸 。

損 夢 飯 不 飽 酒 未 入 口 。 嬰 女 雖 好 媒 鴈 不 許 。

益 大 都 王 市 稠 人 多 寶 。 公 孫 宜 賈 資 貨 萬 倍 。

夬 兩 人 俱 醉 相 與 悖 戾 。 心 乖 不 同 爭 訟 匈 匈 。

萃 身 无 頭 足 超 蹠 空 乖 。 不 能 遠 之 中 道 廢 休 失 利 後 時 。

升 三 人 俱 行 六 目 光 明 。 道 逢 淑 女 與 我 驥 子 。

困 進 仕 為 官 不 若 復 田 獲 壽 保 年 。

井 先 易 後 否 失 我 所 市 。 騷 蘇 自 苦 思 吾 故 土 。

革 蘇 氏 發 言 韓 魏 无 患 。 張 子 馳 說 燕 齊 以 安 。

鼎 武 庫 軍 府 甲 兵 所 聚 。 非 里 邑 居 不 可 舍 止 。

震 一 身 三 口 莫 適 所 與 。 為 孺 子 牛 田 氏 主 咎 。

艮 西 山 東 山 各 自 止 安 。 心 雖 相 望 竟 未 上 堂 。

漸 不 改 柯 葉 和 氣 中 適 。 君 子 所 在 安 无 怵 惕 。

歸 妺 將 戌 擊 亥 陽 藏 不 起 。 君 子 散 亂 太 山 危 殆 。

豐 天 官 列 宿 五 神 舍 室 。 宮 關 完 堅 君 安 其 居 。

旅 左 手 把 水 右 手 把 火 。 如 光 與 鬼 不 可 得 從 。

巽 逐 狐 東 山 水 遏 我 前 。 深 不 可 涉 失 利 後 便 。

兌 水 瀆 魚 室 來 灌 吾 邑 。 衝 沒 我 家 與 狗 俱 遊 。

渙 山 險 難 登 澗 中 多 石 。 車 馳 轊 擊 重 載 傷 軸 。 擔 負 善 躓 跌 踒 右 足 。

節 槽 空 无 實 豚 彘 不 食 。 庶 民 屈 竭 離 其 居 室 。

中 孚 執 熱 爛 手 火 為 災 咎 。 公 孫 无 賴 敗 我 玉 寶 。

小 過 三 虎 上 山 更 相 噬 囓 。 心 志 不 親 如 仇 與 怨 。

既 濟 西 家 嫁 子 借 鄰 送 女 。 嘉 我 淑 姬 賓 主 俱 喜 。

未 濟 克 身 潔 己 逢 禹 巡 狩 。 錫 我 玄 圭 拜 受 福 祉 。

#@

 萃 之 

萃 蒙 慶 受 福 有 所 獲 得 。 不 利 出 城 病 人 困 棘 。

乾 碩 鼠 四 足 飛 不 上 屋 。 顏 氏 淵 德 未 有 爵 祿 。

坤 新 受 大 喜 福 履 重 職 樂 且 日 富 。

屯 剋 身 整 己 逢 禹 巡 狩 。 錫 我 玄 圭 拜 受 福 祉 。

蒙 置 筐 失 筥 輪 破 无 輔 。 家 伯 為 政 病 我 下 土 。

需 機 言 不 發 頑 不 能 達 。 齊 魯 為 仇 亡 我 葵 丘 。

訟 亡 錐 失 斧 公 輸 无 輔 。 抱 其 彝 器 適 君 子 處 。

師 家 在 海 隅 橈 短 深 流 。 伯 氏 難 行 无 目 以 趨 。

比 德 施 流 行 利 之 四 鄉 。 雨 師 洒 道 風 伯 逐 殃 。 巡 狩 封 禪 以 告 成 功 。

小 畜 筐 傾 筥 覆 喪 我 公 粒 。 簡 伯 无 禮 太 師 正 食 。

履 泥 滓 污 辱 棄 捐 溝 瀆 。 為 眾 所 笑 終 不 顯 祿 。

泰 獮 猴 兔 走 腥 臊 少 肉 。 漏 卮 承 酒 利 无 所 得 。

否 鹿 畏 人 藏 俱 入 深 谷 。 命 短 不 長 為 虎 所 得 死 於 牙 腹 。

同 人 南 山 蘭 芝 君 子 所 有 。 東 家 淑 女 生 我 玉 寶 。

大 有 左 指 右 揮 邪 佞 侈 靡 。 執 節 无 良 靈 君 以 亡 。

謙 鬱 怏 不 明 為 濕 所 傷 。 眾 陰 群 聚 共 奪 日 光 。

豫 穿 鼻 繫 棘 為 虎 所 拘 。 王 母 祝 禱 禍 不 成 災 突 然 脫 來 。

隨 貧 鬼 守 門 日 破 我 盆 。 毀 甖 傷 釭 空 虛 无 子 。

蠱 襄 王 叔 帶 鄭 人 是 賴 。 莊 公 卿 士 皇 母 憂 苦 。

臨 昭 君 死 國 諸 夏 蒙 德 。 異 類 既 同 宗 我 王 室 。

觀 冬 藪 枯 腐 常 風 於 道 。 蒙 被 塵 埃 左 右 勞 苦 。

噬 嗑 六 爻 既 立 神明 喜 告 。 文 定 吉 祥 康 叔 受 福 。

賁 泣 涕 長 訣 我 心 不 快 。 遠 送 衛 野 歸 寧 无 子 。

剝 三 宿 无 主 南 行 勞 苦 。 東 里 失 利 喪 其 珍 寶 。

復 大 斧 破 木 讒 佞 敗 國 。 東 間 梁 王 禍 及 三 子 。 晉 人 亂 邑 懷 公 出 走 。

无 妄 乘 風 上 天 為 時 服 軒 。 周 旋 萬 里 无 有 患 難 。

大 畜 大 樹 百 根 北 與 山 連 。 文 君 作 人 受 福 萬 年 。

頤 陽 伏 在 下 陰 制 祐 福 。 生 不 逢 時 潛 龍 隱 處 。

大 過 亂 頭 多 憂 搔 虱 生 愁 。 膳 夫 仲 尹 使 我 无 聊 。

坎 江 河 淮 海 天 之 都 市 。 商 人 受 福 國 家 富 有 。

離 泰 山 幽 谷 鳳 凰 游 宿 。 威 儀 有 序 可 以 來 福 。

咸 山 水 暴 怒 壞 梁 折 柱 。 稽 難 行 旅 留 連 愁 苦 。

恆 阿 衡 服 箱 太 一 載 行 。 巡 時 歷 舍 所 之 吉 昌 。

遯 三 宿 无 主 南 行 勞 苦 。 東 里 失 利 喪 其 珍 寶 。

大 壯 生 无 父 母 出 門 不 喜 。 買 菽 失 粟 亡 我 大 乘 。

晉 安 坐 玉 堂 聽 樂 行 觴 。 飲 福 萬 歲 日 受 無 疆 。

明 夷 登 危 入 厄 四 時 變 易 。 春 霜 變 雪 物 皆 凋 落 。

家 人 衣 穴 履 穿 无 以 禦 寒 。 細 小 貧 窶 不 能 自 存 。

睽 目 不 可 合 憂 來 搔 足 。 悚 惕 恐 懼 去 其 邦 域 。

蹇 齎 貝 贖 狸 不 聽 我 辭 。 繫 於 虎 鬚 牽 不 得 來 。

解 伯 夷 叔 齊 貞 廉 之 師 。 以 德 防 患 憂 禍 不 存 聲 芳 後 時 。

損 張 王 子 季 爭 財 相 制 。 商 君 頑 嚚 不 知 所 申 。

益 長 城 既 立 四 夷 賓 服 。 交 和 結 好 昭 君 受 福 。

夬 千 歡 萬 悅 舉 事 為 決 。 獲 受 嘉 慶 動 作 有 得 。

姤 種 一 得 十 日 益 有 息 。 仁 政 獲 民 四 國 睦 親 。

升 安 子 富 有 東 國 不 殃 。 齊 鄭 和 親 顯 比 以 喜 。

困 九 里 十 山 道 仰 峻 難 。 牛 馬 不 前 復 反 來 還 。

井 鳩 杖 扶 老 衣 食 百 口 。 增 添 壽 考 凶 惡 不 起 。

革 霧 露 雪 霜 日 暗 不 明 陰 孽 為 疾 年 穀 大 傷 。

鼎 迷 行 數 邪 不 知 東 西 。 陰 強 暴 逆 道 理 不 通 。

震 登 高 上 山 見 王 自 言 。 信 理 我 冤 得 職 蒙 恩 。

艮 三 世 為 德 天 祚 以 國 。 封 建 少 昊 魯 侯 之 福 。

漸 喬 木 无 息 漢 女 難 得 。 橘 柚 請 佩 反 手 難 悔 。

歸 妺 東 鄰 西 家 來 即 我 謀 。 中 告 吉 誠 使 君 安 寧 。

豐 褰 衣 出 戶 心 欲 北 走 。 王 孫 毋 驚 使 我 長 生 。

旅 三 日 不 飲 遠 水 无 酒 。 晝 夜 焦 喉 傷 鬼 為 咎 。

巽 眾 口 銷 金 愆 言 不 驗 。 腐 臭 敗 兔 入 市 不 售 。

兌 姬 冠 應 門 與 伯 爭 言 。 東 家 失 狗 意 我 不 存 。 爭 亂 忘 因 絕 其 所 歡 。

渙 祚 加 明 德 與 我 周 國 。 公 劉 文 母 福 流 子 孫 。

節 針 頭 刺 手 百 病 瘳 愈 。 抑 按 捫 灸 死 人 復 起 。

中 孚 元 龜 象 齒 大 賂 為 寶 。 稽 疑 當 否 衰 微 復 起 。

小 過 故 室 舊 廬 消 散 无 餘 。 不 如 新 創 可 以 樂 居 。

既 濟 老 狐 多 態 行 為 蠱 怪 。 驚 我 主 母 終 无 咎 悔 。

未 濟 愛 子 多 材 起 迹 空 虛 。 避 害 如 神 水 不 能 濡 。

#@

 升 之 

升 禹 鑿 龍 門 通 利 水 泉 。 東 注 滄 海 民 得 安 全 。

乾 白 鹿 鳴 呦 呼 其 老 小 。 喜 彼 茂 草 樂 我 君 子 。

坤 百 里 南 行 雖 微 得 明 。 去 虞 適 秦 為 穆 國 卿 。

屯 王 宜 孫 喜 張 名 益 有 。 龍 子 善 行 西 得 大 壽 。

蒙 畫 龍 頭 頸 文 章 不 成 。 所 求 不 得 失 利 後 時 。

需 商 子 无 良 相 怨 一 方 。 引 剛 交 爭 咎 自 以 當 。

訟 衰 老 困 極 无 齒 不 食 。 痔 病 痟 瘵 就 陰 為 室 。

師 鳶 生 會 稽 稍 巨 能 飛 。 翱 翔 桂 林 為 眾 鳥 雄 。

比 安 平 不 傾 載 福 長 生 君 子 以 寧 。

小 畜 牛 驥 同 槽 郭 氏 以 亡 。 國 破 為 墟 君 奔 走 逃 。

履 日 中 明 德 盛 興 兩 國 。 仁 聖 會 遇 君 受 其 福 臣 多 榮 祿 。

泰 公 劉 之 居 太 王 所 業 。 可 以 長 生 拜 受 福 爵 。

否 時 凋 歲 霜 君 子 疾 病 。 宗 女 无 辜 鄭 受 其 殃 。

同 人 濟 河 踰 阨 脫 母 怵 惕 。 四 叔 為 衛 使 惠 不 廢 。

大 有 缺 破 不 完 殘 瘵 側 偏 。 公 孫 幽 遏 跛 踦 後 門 。

謙 延 頸 遠 望 昧 為 目 病 。 不 見 叔 姬 使 伯 憂 心 。

豫 上 无 飛 鳥 下 无 走 獸 。 擾 亂 未 清 民 勞 於 事 。

隨 久 陰 霖 雨 塗 行 泥 潦 。 商 人 休 止 市 空 无 有 。

蠱 盲 者 張 目 跛 踦 起 行 。 瞻 望 日 月 與 王 相 迎 。

臨 據 斗 運 樞 高 步 六 虛 。 權 既 在 手 寰 宇 可 驅 。 國 大 無 憂 與 樂 並 居 。

觀 稼 穡 不 偏 重 過 不 傾 。 巧 言 賊 忠 傷 我 申 生 。

噬 嗑 金 城 銕 郭 上 下 同 力 。 政 平 民 親 寇 不 敢 賊 。

賁 目 鏡 不 明 冬 災 大 傷 。 盜 花 失 實 十 年 消 亡 。

剝 鰥 寡 孤 獨 命 祿 苦 薄 。 入 室 无 妻 武 子 悲 哀 。

復 飲 酒 醉 飽 跳 起 爭 鬭 。 伯 喪 叔 僵 東 家 治 喪 。

无 妄 介 紹 微 子 使 君 不 殆 。 二 國 合 歡 燕 齊 以 安 。

大 畜 牽 牛 繫 尾 詘 折 幾 死 。 彫 世 无 仁 不 知 所 在 。

頤 東 龍 冤 獨 不 知 所 觸 。 南 北 困 窮 王 子 危 急 。

大 過 疾 貧 王 孫 北 陸 无 禪 。 祿 命 苦 薄 兩 事 孤 門 。

坎 公 孫 駕 驪 載 遊 東 齊 。 延 陵 說 產 遺 季 紵 衣 。

離 王 良 善 御 伯 樂 知 馬 。 文 王 東 獵 獲 喜 聖 事 。 開 福 佑 賢 周 發 興 起 。

咸 日 月 不 居 重 耳 趍 舍 。 遊 燕 入 秦 晉 國 是 霸 。

恆 假 文 翰 翼 隨 風 偕 北 。 至 虞 夏 國 興 愛 相 得 。 年 歲 大 樂 邑 无 盜 賊 。

遯 南 行 無 遯 延 頸 後 食 。 舉 止 失 利 累 為 子 孫 。

大 壯 開 元 作 喜 建 造 利 事 。 平 準 貨 寶 海 內 殷 富 。

晉 三 犬 俱 走 鬭 於 谷 口 。 白 鷰 不 勝 死 於 坂 下 。

明 夷 驕 胡 犬 形 造 惡 作 凶 。 无 所 能 成 還 自 滅 身 。

家 人 拜 跪 贊 辭 无 益 於 尤 。 大 夫 頑 嚚 使 我 生 憂 。

睽 辰 以 降 婁 王 駕 巡 狩 。 廣 佑 施 惠 萬 國 咸 喜 。

蹇 牽 羭 上 樓 與 福 俱 居 。 勞 躬 治 國 安 樂 无 憂 。

解 白 鳥 衘 餌 鳴 呼 其 子 。 挾 施 張 翅 來 從 其 母 。

損 盲 瞽 獨 宿 莫 與 共 食 。 老 窮 於 人 病 在 心 腹 。

益 登 木 出 淵 稍 上 升 天 。 明 德 孔 聖 白 日 載 榮 。

夬 彭 離 濟 東 遷 廢 上 庸 。 狠 戾 无 節 失 其 寵 功 。

姤 讚 陽 上 舞 神明 生 氣 。 拜 禹 受 福 君 施 我 德 。

萃 從 首 至 足 部 分 為 六 。 室 家 離 散 逐 南 乞 食 。

困 民 迷 失 道 亂 我 統 紀 。 空 使 乾 革 賓 无 所 有 。

井 刻 畫 為 飾 嫫 母 無 鹽 。 毛 嬙 西 施 求 事 必 得 。

革 居 諸 日 月 遇 暗 不 明 。 長 夜 喪 中 絕 其 紀 綱 。

鼎 衣 裳 顛 倒 為 王 來 呼 。 成 就 東 國 封 受 大 休 。

震 當 變 立 權 擿 解 患 難 。 渙 然 冰 釋 六 國 以 寧 。

艮 西 戎 獯 鬻 病 於 我 國 。 扶 陝 之 岐 以 保 乾 德 。

漸 南 行 逐 羊 予 利 喜 亡 。 陰 孽 為 病 復 返 其 邦 。

歸 妺 遊 戲 仁 德 日 益 有 福 。 凶 言 不 至 妖 孽 滅 息 。

豐 春 日 新 婚 就 陽 曰 溫 。 喜 樂 萬 歲 獲 福 有 年 。

旅 陰 升 陽 伏 舜 失 其 室 。 相 飾 不 食 安 巢 如 棘 。

巽 臣 尊 主 卑 威 權 日 衰 。 侵 奪 无 光 三 家 逐 公 。

兌 反 言 為 賊 戎 女 生 患 。 亂 吾 家 國 父 子 相 賊 。

渙 迎 福 開 戶 喜 隨 我 後 。 康 伯 愷 悌 治 民 以 禮 。

節 日 就 月 將 昭 明 有 功 。 靈 臺 歡 賞 膠 鼓 作 人 。

中 孚 百 草 嘉 卉 萌 芽 將 出 。 昆 䖝 扶 戶 陽 明 得 所 。

小 過 天 所 佑 助 萬 國 日 有 。 福 至 禍 去 壽 命 長 久 。

既 濟 窮 夫 失 居 惟 守 弊 廬 。 初 憂 中 懼 終 日 兢 競 无 悔 无 虞 。

未 濟 買 玉 得 石 失 其 所 欲 。 荷 蕢 擊 磬 隱 世 无 聲 。

#@

 困 之 

困 席 多 針 刺 不 可 以 臥 。 動 而 有 悔 言 行 俱 過 。

乾 烏 鵲 食 穀 張 口 受 哺 。 蒙 被 恩 德 長 大 成 就 。 柔 順 利 貞 君 臣 合 好 。

坤 六 鷁 退 飛 為 襄 敗 祥 。 陳 師 合 戰 右 股 夷 傷 。 遂 以 薨 崩 霸 功 不 終 。

屯 匍 匐 出 走 驚 惶 悼 恐 。 白 虎 王 孫 蓐 收 在 後 居 中 无 咎 。

蒙 庇 盧 不 明 使 孔 德 妨 。 女 孽 亂 國 虐 政 傷 仁 。

需 石 鼠 四 足 不 能 上 屋 。 顏 氏 淑 德 未 有 爵 祿 。

訟 襄 送 季 女 至 於 蕩 道 。 齊 子 旦 夕 留 連 久 處 。

師 麞 鹿 逐 牧 飽 歸 其 居 。 還 反 次 舍 樂 得 自 如 。

比 望 尚 阿 衡 太 宰 周 公 。 藩 屏 湯 武 立 為 侯 王 。

小 畜 開 廓 洪 緒 王 迹 所 基 。 報 以 八 子 功 得 俟 時 。

履 八 會 大 都 饒 富 有 餘 。 安 民 利 國 可 以 長 居 。

泰 陰 雲 四 方 日 在 中 央 。 人 雖 昏 霧 我 獨 昭 明 。

否 薄 為 災 虐 風 吹 雲 卻 。 欲 上 不 得 復 歸 其 宅 。

同 人 昭 昭 略 略 非 忠 信 客 。 言 語 反 覆 以 黑 為 白 。

大 有 三 女 為 姦 俱 遊 高 園 。 背 室 夜 行 與 伯 笑 言 。 禍 及 乃 身 冤 死 誰 禱 ？

謙 涉 尸 留 鬼 大 斧 所 視 。 文 昌 司 過 簡 公 亂 死 。

豫 大 足 長 股 利 出 行 道 。 囷 倉 充 盈 䟽 齒 善 市 。 宜 錢 富 家 事 得 萬 倍 。

隨 筐 筥 錡 釜 可 活 百 口 。 伊 氏 鼎 俎 大 福 所 起 。

蠱 升 高 登 虛 欲 有 望 候 。 駕 之 北 邑 與 喜 相 扶 。

臨 用 彼 嘉 賓 政 平 且 均 。 螟 䖝 不 作 民 得 安 寧 。

觀 桃 夭 少 葉 婚 悅 宜 家 。 君 子 樂 胥 長 利 止 居 。

噬 嗑 東 行 失 旅 不 知 所 處 。 西 歸 无 妃 莫 與 笑 語 。

賁 玩 好 亂 目 巧 聲 迷 耳 。 賊 敗 貞 良 君 受 其 咎 。

剝 明 德 孔 嘉 萬 歲 无 虧 。 駕 龍 巡 狩 王 得 安 所 。

復 同 本 異 葉 樂 仁 尚 德 。 東 鄰 慕 義 來 興 吾 國 。

无 妄 戴 山 崔 嵬 曰 高 无 頹 。 君 主 好 德 賜 以 家 國 。

大 畜 築 室 合 歡 千 里 无 患 。 周 公 萬 年 佑 我 二 人 。

頤 養 雞 生 雛 畜 馬 得 駒 。 明 堂 太 學 君 子 所 居 。

大 過 雷 行 相 逐 无 有 休 息 。 戰 于 平 陸 為 夷 所 覆 。

坎 委 蛇 循 河 北 至 海 涯 。 涉 歷 要 荒 君 世 无 他 。

離 鴻 聲 大 視 高 舉 神 化 。 背 昧 向 明 以 道 福 功 。

咸 比 目 四 翼 來 安 吾 國 。 福 喜 上 堂 與 我 同 床 。

恆 先 縠 彘 季 反 謀 桓 子 。 不 從 元 帥 遂 行 挑 戰 為 荊 所 敗 。

遯 三 頭 六 足 欲 盜 東 國 。 顏 子 在 邇 禍 滅 不 成 。

大 壯 緣 山 升 木 中 墮 於 谷 。 子 輿 失 勞 黃 鳥 哀 作 。

晉 南 有 嘉 魚 駕 黃 取 鱗 。 魴 鯉 瀰 瀰 利 來 无 憂 。

明 夷 邃 氣 作 雲 蒙 覆 大 君 。 塞 聰 閉 明 殷 人 賈 傷 。

家 人 舉 翅 攄 翼 跂 望 南 國 。 延 頸 卻 縮 未 有 所 得 。

睽 坎 中 蝦 蟆 乍 盈 乍 虛 。 三 夕 二 朝 形 消 无 餘 。

蹇 僮 子 射 御 不 知 所 定 。 質 疑 蓍 龜 孰 知 所 避 ？ 國 安 土 樂 宜 利 止 居 。 兵 寇 不 至 民 无 騷 擾 。

解 陰 淫 寒 疾 水 離 其 室 。 舟 楫 大 作 傷 害 黍 稷 。 民 飢 於 食 不 无 病 厄 。

損 離 友 絕 朋 巧 言 讒 匿 。 覆 白 污 玉 顏 叔 哀 哭 。

益 童 女 无 媒 不 宜 動 搖 。 安 其 室 廬 傅 母 何 憂 ？

夬 作 凶 作 患 北 檄 困 貧 。 東 與 禍 連 傷 我 老 根 。

姤 東 南 其 戶 風 雨 不 處 。 曣 晲 仁 人 父 子 相 保 。

萃 被 髮 獸 心 難 與 比 鄰 。 來 如 飄 風 去 似 絕 絃 為 狼 所 殘 。

升 天 覆 地 載 日 月 運 照 。 陰 陽 允 作 方 內 四 富 。

井 桀 亂 无 道 民 散 不 聚 。 背 室 棄 家 君 孤 出 走 。

革 申 酉 稷 射 陰 慝 萌 作 。 柯 葭 載 牧 泥 塗 不 白 。

鼎 踝 踵 足 傷 右 指 病 瘍 。 失 旅 後 時 利 走 不 來 。

震 四 足 俱 走 駑 疲 在 後 。 戰 既 不 勝 敗 於 東 野 。

艮 塗 行 破 車 醜 女 无 媒 。 莫 適 為 耦 孤 困 獨 居 。

漸 搏 髀 大 笑 不 知 憂 懼 。 開 立 大 路 為 主 所 召 。

歸 妺 伯 圭 東 行 與 利 相 逢 。 出 既 遭 昧 孰 不 相 知 ？ 憂 不 成 凶 。

豐 東 行 賊 家 鄭 伯 失 辭 。 國 无 貞 良 居 受 其 殃 。

旅 前 屈 後 曲 形 體 飭 急 。 絞 黑 大 索 困 於 清 室 。

巽 鼓 腋 大 喜 行 婚 飲 酒 。 嘉 彼 諸 姜 樂 我 皇 考 。

兌 國 將 有 事 狐 嘈 向 城 。 三 日 悲 鳴 邑 主 大 驚 。

渙 明 德 克 敏 重 華 貢 舉 。 放 勳 徵 用 公 哲 蒙 佑 。

節 秋 隼 冬 翔 數 被 嚴 霜 。 甲 兵 充 庭 萬 物 不 生 。 雄 父 夜 鳴 民 大 擾 驚 。

中 孚 絲 紵 布 帛 人 所 衣 服 。 摻 摻 女 手 紡 績 善 織 。 南 國 饒 足 取 之 有 息 。

小 過 鳳 有 十 子 同 巢 共 母 。 仁 聖 在 位 懽 以 相 保 。 興 彼 周 魯 。

既 濟 雄 雞 不 晨 雌 雞 且 伸 。 志 庇 心 離 三 旅 出 哀 。

未 濟 光 祀 春 成 陳 寶 雞 鳴 。 陽 鳥 失 道 不 能 自 守 。 消 亡 無 咎 。 舉 事 不 成 自 取 凶 咎 。

#@

 井 之 

井 躓 跛 未 起 失 利 後 市 不 得 鹿 子 。

乾 左 輔 右 弼 金 玉 滿 堂 。 常 盈 不 亡 富 如 敖 倉 。

坤 雨 師 娶 婦 黃 岩 季 子 。 成 禮 既 婚 相 呼 而 歸 潤 澤 田 里 。

屯 螟 䖝 為 賊 害 我 稼 穡 。 盡 禾 殫 麥 秋 無 所 得 。

蒙 跛 躄 難 步 遲 不 及 舍 。 露 宿 澤 陂 亡 其 襦 袴 。

需 大 夫 行 父 无 地 不 涉 。 為 吾 相 土 莫 如 韓 樂 可 以 居 止 長 安 富 有 。

訟 少 孤 无 父 長 失 慈 母 。 悖 悖 煢 煢 莫 與 為 福 。

師 側 弁 醉 客 重 舌 作 凶 。 披 髮 夜 行 迷 亂 相 誤 亡 失 居 止 。

比 馬 驚 破 處 王 孫 沉 溝 。 身 死 魂 去 自 為 患 害 。

小 畜 東 行 述 職 征 討 不 服 。 侵 齊 伐 陳 衘 璧 為 臣 大 得 意 還 。

履 百 足 俱 行 相 輔 為 強 。 三 聖 翼 事 王 室 寵 光 。

泰 本 根 不 固 。 華 葉 落 去 更 為 孤 嫗 。

否 牧 羊 稻 園 聞 虎 喧 喧 。 畏 懼 休 息 終 无 禍 焉 。

同 人 履 位 乘 勢 靡 有 絕 蔽 。 為 隸 所 圖 與 眾 庶 位 。

大 有 大 輿 多 塵 小 人 傷 賢 。 皇 甫 司 徒 使 君 失 家 。

謙 安 和 泰 山 福 祐 屢 臻 。 雖 有 狼 虎 不 能 危 身 。

豫 同 氣 異 門 各 別 東 西 。 南 與 凶 遇 北 傷 其 孫 。

隨 蜆 見 不 祥 禍 起 我 鄉 。 行 人 畏 亡 使 命 不 通 。

蠱 无 事 招 禍 自 取 災 殃 。 畜 狼 養 虎 必 見 賊 傷 。

臨 順 風 吹 火 牽 騎 驥 尾 。 易 為 功 力 因 權 受 福 。

觀 五 岳 四 瀆 沾 濡 為 德 。 行 不 失 理 民 賴 恩 福 。

噬 嗑 延 陵 聰 敏 樂 聽 太 史 。 雞 鳴 大 國 姜 氏 受 福 。

賁 神 鳥 五 色 鳳 凰 為 主 。 集 於 王 谷 使 君 得 所 。

剝 媒 妁 先 明 雖 期 不 得 。 齊 女 長 子 亂 其 紀 綱 。

復 明 月 作 晝 大 人 失 居 。 眾 星 宵 亂 不 知 所 據 。

无 妄 少 康 興 起 誅 澆 復 祖 。 微 滅 復 明 大 禹 享 祀 。

大 畜 千 門 萬 戶 大 福 所 處 。 黃 屋 左 纛 龍 德 獨 有 。

頤 乾 作 聖 男 坤 為 智 女 。 配 合 既 成 長 生 得 所 。

大 過 羿 張 烏 號 彀 射 驚 狼 。 鐘 鼓 夜 鳴 將 軍 壯 心 。 趙 國 雄 勇 鬭 死 滎 陽 。

坎 炙 魚 銅 斗 張 伺 夜 鼠 。 不 忍 香 味 機 發 為 祟 。 祟 在 頭 頸 筰 不 得 去 。

離 高 飛 不 視 貪 叨 所 在 。 臭 腐 為 患 自 害 躬 身 。

咸 鉛 刀 攻 玉 堅 不 可 得 。 單 盡 我 力 齒 為 疾 賊 。

恆 方 啄 宣 口 聖 智 仁 厚 。 釋 解 倒 懸 家 國 大 安 。

遯 踟 躕 南 北 誤 入 喪 國 。 杜 季 利 兵 傷 我 心 腹 。

大 壯 公 孫 之 政 惠 而 不 煩 。 喬 子 相 國 終 身 无 患 。

晉 弧 矢 大 張 道 絕 不 通 。 小 人 寇 賊 君 子 壅 塞 。

明 夷 藏 戟 之 室 封 豕 受 福 。 充 澤 肥 腯 子 孫 蕃 息 。

家 人 八 子 同 巢 心 勞 相 思 雖 苦 无 憂 。

睽 循 理 舉 手 舉 求 取 予 。 六 體 相 摩 終 无 咎 殃 。

蹇 王 子 公 孫 把 絃 攝 丸 。 發 輒 有 獲 家 室 饒 足 。

解 井 者 有 悔 渴 蜺 為 怪 。 不 亟 徙 鄉 家 受 其 殃 。

損 鄭 會 細 ■ 國 亂 失 頃 。 弘 明 早 見 止 樂 不 聽 。

益 穿 室 鑿 墻 不 直 生 訟 。 褰 衣 涉 露 雖 勞 无 功 。

夬 脫 卵 免 乳 長 大 成 就 。 君 子 萬 年 動 有 利 得 。

姤 五 心 乖 離 各 引 是 非 。 莫 適 為 主 道 路 塞 壅 。

萃 百 柱 載 梁 千 歲 不 僵 。 大 願 輔 福 文 武 以 昌 。

升 營 城 洛 邑 周 公 所 作 。 世 逮 三 十 年 歷 七 百 。 福 佑 封 實 堅 固 不 落 。

困 牛 耳 聾 蔽 不 曉 聲 味 。 委 以 鼎 俎 方 始 亂 潰 。

革 從 叔 旅 行 食 於 東 昌 。 嘉 伯 悅 喜 與 我 芝 香 。

鼎 訾 娵 開 門 鶴 鳴 彈 冠 。 文 章 進 用 舞 韶 和 鸞 。 三 仁 翼 政 國 无 災 殃 。

震 遊 魂 六 子 百 木 所 起 。 三 男 從 父 三 女 隨 母 至 已 而 反 各 得 其 所 。

艮 南 山 蘭 茝 使 君 媚 好 。 皇 女 長 婦 多 孫 眾 子 。

漸 黃 虹 之 野 賢 君 在 位 。 榮 叚 為 相 國 无 災 殃 。

歸 妺 穿 鑿 道 路 為 君 除 舍 。 開 闢 福 門 喜 在 我 鄰 。

豐 商 風 數 起 天下 昏 晦 。 旱 魃 為 虐 九 土 兵 作 。

旅 自 衛 歸 魯 時 不 我 與 。 冰 炭 異 室 仁 道 隔 塞 。

巽 。 原 缺 。

兌 六 虵 奔 走 俱 入 茂 草 。 驚 於 長 注 畏 懼 啄 口 。

渙 。 原 缺 。

節 避 虵 東 走 反 入 虎 口 。 制 於 爪 牙 骨 為 灰 土 。

中 孚 頃 迭 不 行 弱 足 善 僵 。 孟 縶 无 良 失 其 寵 光 。

小 過 十 羊 俱 見 黃 頭 為 首 。 歲 美 民 安 國 樂 无 咎 。

既 濟 望 風 入 門 來 到 我 鄰 餔 吾 養 均 。

未 濟 登 高 車 反 視 天 彌 遠 。 虎 口 不 張 害 賊 消 亡 。

#@

 革 之 

革 馬 服 長 股 宜 行 善 市 。 蒙 祐 諧 偶 獲 金 五 倍 。

乾 高 原 峻 山 陸 土 少 泉 。 草 木 林 麓 嘉 得 所 蓄 。

坤 一 門 二 關 結 緝 不 便 。 峻 道 異 路 日 暮 不 到 。

屯 憂 禍 解 除 喜 至 慶 來 。 坐 立 懽 門 與 樂 為 鄰 。

蒙 殊 類 異 路 心 不 相 慕 。 牝 牛 牡 猳 鰥 无 室 家 。

需 太 王 為 父 王 季 孝 友 。 文 武 聖 明 仁 政 興 起 。 旦 隆 四 國 載 福 綏 厚 。

訟 臨 河 求 鯉 燕 婉 失 餌 。 屏 氣 攝 息 不 得 鯉 子 。

師 買 利 求 福 莫 如 南 國 。 仁 德 所 在 金 玉 為 寶 。

比 白 虎 赤 憤 闚 觀 王 庭 。 宮 闕 被 甲 大 小 出 征 。 天地 煩 憒 育 不 能 嬰 。

小 畜 子 車 鍼 虎 善 人 危 殆 。 黃 鳥 悲 鳴 傷 國 无 輔 。

履 兩 目 失 明 日 暮 无 光 。 脛 足 跛 步 不 可 以 行 頓 於 丘 傍 。

泰 羅 網 四 張 鳥 无 所 翔 。 伐 征 困 極 飢 窮 不 食 。

否 伯 夷 叔 齊 貞 廉 之 師 。 以 德 防 患 憂 禍 不 存 。

同 人 疾 貧 望 幸 使 伯 行 販 。 開 牢 擇 羊 多 得 大 䍧 。

大 有 南 山 之 陽 華 葉 鏘 鏘 。 嘉 樂 君 子 為 國 寵 光 。

謙 東 壁 餘 光 數 暗 不 明 。 主 母 嫉 妬 亂 我 業 事 。

豫 迷 行 晨 夜 道 多 湛 露 。 瀸 我 袴 襦 重 不 可 涉 。

隨 目 瞤 足 動 喜 如 其 願 舉 家 蒙 寵 。

蠱 鷹 鷂 欲 食 雉 兔 困 急 。 逃 頭 見 尾 為 害 所 賊 。

臨 鼻 移 在 項 枯 葉 傷 生 。 下 朽 上 榮 家 擾 不 寧 失 其 金 城 。

觀 飛 不 遠 去 法 為 罔 待 祿 養 未 富 。

噬 嗑 倒 基 敗 宮 重 舌 作 凶 。 被 髮 長 夜 迷 亂 相 誤 深 亡 吉 居 。

賁 亥 午 相 錯 敗 亂 緒 業 民 不 得 作 。

剝 野 麋 畏 人 俱 入 山 谷 。 命 短 不 長 為 虎 所 得 死 於 牙 腹 。

復 秋 冬 探 巢 不 得 鵲 鶵 。 衘 指 北 去 愧 我 少 姬 。

无 妄 雙 鳧 俱 飛 欲 歸 稻 池 。 經 涉 雚 澤 為 矢 所 射 傷 我 胸 臆 。

大 畜 天 門 開 闢 牢 戶 寥 廓 桎 梏 解 脫 拘 囚 縱 釋 。

頤 尼 父 孔 丘 善 釣 鯉 魚 。 羅 釣 一 舉 得 獲 萬 頭 富 我 家 居 。

大 過 彭 君 為 妖 暴 龍 作 災 。 盜 堯 衣 裳 聚 跖 荷 兵 。 青 禽 照 夜 三 日 夷 亡 。

坎 華 言 風 語 亂 相 狂 誤 。 終 无 凶 事 安 寧 如 故 。

離 逃 頸 見 足 身 困 不 辱 。 欲 隱 避 仇 為 害 所 賊 。

咸 无 足 斷 跟 居 處 不 安 。 凶 惡 為 殘 。

恆 三 人 俱 行 北 求 大 䍧 。 長 孟 病 足 倩 李 負 囊 。 柳 下 之 貞 不 失 我 糧 。

遯 退 飛 見 祥 傷 敗 毀 墜 。 守 小 失 大 功 名 不 遂 。

大 壯 持 心 懼 怒 善 數 搖 動 。 不 安 其 處 散 災 府 藏 无 有 利 得 。

晉 牽 尾 不 前 逆 理 失 臣 。 惠 朔 以 奔 。

明 夷 祿 如 周 公 父 子 俱 封 。

家 人 吾 有 八 人 信 允 篤 誠 為 堯 所 舉 。

睽 久 陰 霖 雨 泥 塗 行 潦 。 商 人 休 止 市 空 无 寶 。

蹇 无 足 斷 跟 居 處 不 安 凶 惡 為 殘 。

解 馬 蹄 躓 車 婦 惡 破 家 。 青 蠅 污 白 恭 子 離 居 。

損 噂 噂 所 言 莫 如 我 垣 。 懽 樂 堅 固 可 以 長 安 。

益 懿 公 淺 愚 不 深 受 謀 。 无 援 失 國 為 狄 所 賊 。

夬 騏 驥 綠 耳 章 明 造 父 。 伯 夙 奉 獻 襄 續 厥 緒 佐 文 成 伯 為 晉 元 輔 。

姤 駕 車 入 里 求 鮮 魴 鯉 。 非 其 肆 居 自 令 後 市 。

萃 求 麞 嘉 鄉 惡 地 不 行 。 道 止 中 遷 復 反 其 床 。

升 仗 鳩 負 裝 醉 臥 道 傍 。 不 知 何 公 竊 我 錦 囊 。

困 登 崑 崙 入 天 門 過 糟 丘 宿 玉 泉 同 惠 歡 見 欣 君 。

井 水 為 火 壯 患 厭 不 起 。 季 伯 夜 行 與 喜 相 逢 。

鼎 烏 孫 氏 女 深 目 黑 醜 。 嗜 欲 不 同 過 時 无 耦 。

震 子 鉏 執 麟 春 秋 作 元 。 陰 聖 將 終 尼 父 悲 心 。

艮 灼 火 泉 原 釣 魴 山 巔 。 魚 不 可 得 炭 不 可 燃 。

漸 天 馬 五 道 炎 火 久 處 。 往 來 上 下 非 文 釣 已 。 衣 衰 絲 麻 相 隨 在 歌 凶 惡 如 何 。

歸 妺 鴟 鴞 破 斧 沖 人 危 殆 。 賴 旦 忠 德 轉 禍 為 福 傾 危 復 立 。

豐 杜 飛 門 啟 憂 患 大 解 不 為 身 禍 。

旅 石 門 晨 開 荷 蕢 疾 貧 。 遁 世 隱 居 竟 不 逢 時 。

巽 兔 聚 東 廊 眾 犬 俱 獵 。 圍 缺 不 成 无 所 能 獲 。

兌 三 羊 群 走 雉 兔 驚 駭 。 非 所 畏 懼 自 令 勞 苦 。

渙 羽 翮 病 傷 无 以 為 強 。 宋 公 德 薄 敗 於 水 泓 。

節 姬 姜 雅 叔 三 人 偶 食 。 論 仁 義 福 以 安 王 室 。

中 孚 精 誠 所 在 神 為 人 輔 。 德 教 之 中 彌 世 長 久 。 三 聖 乃 興 多 受 福 祉 。

小 過 岐 周 海 隅 獨 樂 不 憂 。 可 以 避 難 全 身 保 才 。

既 濟 孤 獨 特 處 莫 依 為 輔 心 勞 志 苦 。

未 濟 顧 望 登 臺 意 常 欲 逃 賈 辛 醜 惡 妻 不 安 夫 。

#@

 鼎 之 

鼎 積 德 之 至 君 政 且 溫 伊 呂 股 肱 國 富 民 安 。

乾 頃 筐 卷 耳 憂 不 得 傷 。 心 思 故 人 悲 慕 失 母 。

坤 郤 叔 賈 貸 行 祿 多 悔 利 无 所 得 。

屯 蹙 狂 跛 衽 辟 坐 不 行 。 棄 損 平 人 名 字 无 中 。

蒙 文 王 四 乳 仁 愛 篤 厚 。 子 畜 十 男 无 有 夭 折 。

需 容 民 畜 眾 不 離 其 居 。

訟 三 推 相 逐 蠅 墜 釜 中 。 灌 沸 淹 殪 與 母 長 決 。

師 所 望 在 外 鼎 令 方 來 。 拭 爵 澡 罍 炊 食 待 之 不 為 季 憂 。

比 陸 居 少 泉 高 山 无 雲 。 車 行 千 里 塗 污 爾 輪 亦 為 我 患 。

小 畜 東 家 殺 牛 聞 臭 腥 臊 。 神 背 不 顧 命 衰 絕 周 。 亳 社 災 燒 宋 人 夷 誅 。

履 長 子 入 獄 婦 饋 母 哭 。 霜 降 旬 日 嚮 晦 伏 法 。

泰 溫 山 松 柏 常 茂 不 落 。 鳳 凰 以 庇 得 其 歡 樂 。

否 大 屋 之 下 朝 多 君 子 。 德 施 博 育 宋 受 其 福 。

同 人 羅 張 目 決 圍 合 耦 缺 魚 鳥 生 脫 。

大 有 羔 裘 豹 祛 高 易 我 宇 君 子 維 好 。

謙 大 頭 明 目 載 受 喜 福 。 三 雀 飛 來 與 祿 相 得 。

豫 消 鋒 鑄 刃 縱 牛 牧 馬 。 甲 兵 解 散 夫 婦 相 保 。

隨 吉 日 舉 釣 田 弋 獵 禽 。 反 行 飲 至 以 告 喜 功 。

蠱 商 人 行 旅 資 无 所 有 。 貪 貝 逐 利 留 連 玉 帛 。 馭 轅 內 安 公 子 何 咎 ？

臨 火 井 暘 谷 揚 芒 生 角 。 犯 歷 天 門 闚 見 太 微 。 登 上 玉 床 家 易 共 公 。

觀 秋 隼 冬 翔 數 被 嚴 霜 。 甲 兵 充 庭 萬 物 不 生 。 雞 釜 夜 鳴 民 擾 大 驚 。

噬 嗑 東 行 西 步 失 其 次 舍 。 乾 侯 野 井 昭 君 喪 居 。

賁 腫 脛 病 腹 陷 廁 污 辱 。 命 短 時 極 孤 子 哀 哭 。

剝 切 膚 近 火 虎 絕 我 鬚 。 小 人 橫 暴 君 復 何 之 ？

復 女 室 作 毒 為 我 心 疾 。 和 不 能 治 晉 人 赴 告 。

无 妄 兵 征 大 宛 北 出 玉 門 。 與 胡 寇 戰 平 城 道 西 。 七 月 無 糧 身 幾 不 全 。

大 畜 九 子 十 夫 莫 適 與 居 。 貞 心 不 壹 自 令 老 孤 。

頤 東 行 稻 麥 遂 至 家 國 。 樂 土 无 災 君 父 何 憂 ？

大 過 作 室 山 根 所 以 為 安 。 一 夕 崩 巔 破 我 饔 飡 。

坎 六 人 俱 行 各 遺 其 囊 。 黃 鵠 失 珠 无 以 為 明 。

離 伯 蹇 叔 盲 莫 為 守 裝 。 失 我 衣 裘 我 是 陰 鄉 。

咸 褒 寵 洒 尤 敗 政 傾 家 。 覆 我 宗 國 秦 滅 周 室 。

恆 該 言 譯 語 仇 禍 相 得 。 冰 入 炭 室 消 滅 不 息 。

遯 彭 名 為 妖 暴 龍 作 災 。 盜 堯 衣 裳 聚 跖 荷 兵 。 青 禽 照 夜 三 旦 夷 亡 。

大 壯 朝 露 白 日 四 馬 過 隙 。 歲 短 期 促 時 難 再 得 。

晉 耳 闕 道 衰 所 為 不 成 求 事 匪 得 。

明 夷 申 公 患 楚 危 不 自 安 。 重 耳 出 奔 側 喪 其 魂 。

家 人 南 上 泰 山 困 於 此 桑 。 左 砂 右 石 牛 馬 无 食 。

睽 海 隅 遼 右 福 祿 所 在 。 柔 嘉 蒙 禮 九 夷 何 咎 ？

蹇 陽 春 生 長 萬 物 茂 壯 。 垂 枝 布 葉 君 子 比 德 。

解 低 頭 竊 視 有 所 畏 避 。 行 伯 不 利 酒 酸 魚 敗 眾 若 貪 嗜 。

損 左 輔 右 弼 金 玉 滿 櫃 。 常 盈 不 亡 富 于 敖 倉 。

益 坐 朝 乘 軒 據 德 宰 民 。 虞 舜 受 命 六 合 和 親 。

夬 東 行 西 坐 喪 其 犬 馬 。 南 求 驊 騮 失 車 林 下 。

姤 砥 德 礪 材 果 當 成 周 。 拜 受 大 命 封 為 齊 侯 。

萃 西 逢 王 母 慈 我 九 子 。 相 對 歡 喜 王 孫 萬 戶 家 蒙 福 祉 。

升 安 坐 玉 床 聽 韶 行 觴 。 飲 福 萬 歲 日 受 无 疆 。

困 登 高 望 家 役 事 未 休 。 王 政 靡 盬 不 得 逍 遙 。

井 擊 鼓 陷 陔 不 得 相 踰 。 章 甫 文 德 福 厭 禍 涓 。

革 追 亡 逐 北 呼 還 幼 叔 。 至 止 而 復 得 反 其 室 。

震 老 猾 大 偷 東 行 盜 敖 。 因 於 噬 敖 幾 不 得 去 。

艮 禹 召 諸 侯 會 稽 南 山 。 執 玉 萬 國 天下 康 安 。

漸 忉 怛 忉 怛 如 將 不 活 。 黍 稷 之 恩 靈 輒 以 存 。 獲 生 保 年 。

歸 妺 侯 叔 興 起 季 子 富 有 。 照 臨 楚 國 蠻 荊 是 安 。

豐 白 馬 騮 駮 更 生 不 休 。 富 我 商 人 利 得 如 丘 。

旅 灼 火 泉 原 釣 魴 山 巔 。 魚 不 可 得 。 炭 不 可 燃 。

巽 避 患 東 西 反 入 禍 門 。 糟 糠 不 足 憂 動 我 心 。

兌 成 王 多 寵 商 人 惶 恐 。 生 其 禍 心 使 君 危 殆 。

渙 虎 飲 欲 食 見 蝟 而 伏 。 禹 通 龍 門 避 咎 除 患 元 醜 以 安 。

節 安 民 呼 池 玉 柸 大 按 。 泉 如 白 蜜 一 色 獲 願 。

中 孚 雙 鳧 鴛 鴦 相 隨 君 行 。 南 至 饒 澤 食 魚 與 梁 。 君 子 與 長 。

小 過 蔡 侯 朝 楚 留 連 江 渚 。 踰 時 歷 月 思 其 君 后 。

既 濟 膠 車 駕 東 與 雨 相 逢 。 五 楘 解 墮 頓 阨 獨 坐 憂 為 身 禍 。

未 濟 螟 䖝 為 賊 害 我 稼 穡 。 盡 禾 單 麥 利 无 所 得 。

#@

 震 之 

震 枯 瓠 不 朽 利 以 濟 舟 。 渡 踰 河 海 无 有 溺 憂 。

乾 陷 塗 溺 水 火 燒 我 履 憂 患 重 累 。

坤 旦 生 夕 死 名 曰 嬰 鬼 不 可 得 視 。

屯 揚 水 潛 鑿 使 君 潔 白 。 衣 素 附 珠 遊 戲 皋 沃 。 得 其 所 願 心 志 娛 樂 。

蒙 眾 鳥 所 翔 中 有 大 怪 九 身 无 頭 。 魂 驚 魄 去 不 可 以 居 。

需 刖 根 枯 株 不 生 肌 膚 。 病 在 於 心 日 以 燋 枯 。

訟 府 藏 之 富 王 以 賑 貸 。 捕 魚 河 海 笱 網 多 得 。

師 一 莖 九 纏 更 相 牽 攣 。 宿 明 俯 仰 不 得 東 西 。 請 獻 當 報 日 中 被 刑 。

比 耋 老 鮐 背 齒 牙 動 搖 。 近 地 遠 天下 入 黃 泉 。

小 畜 羊 舌 叔 虎 野 心 善 怒 。 黷 貨 无 厭 以 滅 其 身 。

履 謀 疑 八 子 更 相 欺 紿 。 管 叔 善 止 不 見 邪 期 。

泰 伴 跳 不 遠 心 與 言 反 。 尼 丘 顧 家 茅 蕈 朱 茟 。

否 蚍 蜉 載 盆 不 能 上 山 。 搖 推 跌 跋 頓 傷 其 顏 。

同 人 朝 露 不 久 為 恩 惠 少 。 膏 潤 欲 盡 咎 在 枯 槁 。

大 有 河 伯 之 功 九 州 攸 同 。 載 祀 六 百 光 烈 无 窮 。

謙 三 人 北 行 大 見 光 明 。 道 逢 淑 女 與 我 驥 子 。

豫 金 精 耀 怒 帶 鈞 通 午 。 徘 徊 高 庫 宿 於 木 下 。 兩 虎 相 拒 弓 弩 滿 野 。

隨 江 河 淮 海 天 之 奧 府 。 眾 利 所 聚 可 以 富 有 好 樂 喜 友 。

蠱 不 虞 之 患 禍 生 無 門 。 奄 然 暴 卒 病 傷 我 心 。

臨 畫 龍 頭 頸 文 章 未 成 。 甘 言 美 語 說 辭 无 名 。

觀 缺 破 不 成 胎 卵 不 生 不 見 兆 形 。

噬 嗑 旁 行 不 遠 三 里 復 反 。 心 多 畏 惡 日 中 止 舍 。

賁 四 隤 不 安 兵 革 為 患 。 掠 我 妻 子 家 履 飢 寒 。

剝 喜 來 如 雲 嘉 福 盈 門 。 眾 才 君 子 舉 家 蒙 懽 。

復 載 金 販 狗 利 棄 我 走 。 藏 匿 淵 底 折 晦 為 咎 。

无 妄 日 中 為 市 各 抱 所 有 交 易 貲 賄 函 珠 懷 寶 。 心 悅 歡 喜 。

大 畜 月 步 日 趍 周 遍 次 舍 。 經 歷 致 遠 无 有 難 處 。

頤 陽 明 失 時 陰 凝 為 憂 。 主 君 哀 泣 喪 其 元 侯 。

大 過 年 衰 歲 暮 精 魂 遊 去 。 形 容 消 枯 喪 子 恩 呼 。

坎 少 无 功 績 老 困 失 福 。 跂 行 徙 倚 不 知 所 立 。

離 持 心 瞿 目 善 數 搖 動 。 自 東 徂 西 不 安 其 處 。 散 渙 府 藏 无 有 利 得 。

咸 齎 貝 贖 狸 不 聽 我 辭 。 繫 於 虎 鬚 牽 不 得 來 。

恆 老 狼 白 獹 長 尾 大 胡 。 前 顛 卻 躓 无 有 利 得 。

遯 背 地 相 憎 心 志 不 同 。 如 火 與 金 君 猛 臣 慢 。 虎 行 兔 伏 。

大 壯 夏 臺 羑 里 湯 文 阨 處 。 鬼 侯 歠 醢 岐 人 悅 喜 。

晉 牙 孽 生 齒 螳 蜋 啟 戶 。 幽 人 利 貞 鼓 翼 起 舞 。

明 夷 列 女 无 夫 閔 思 苦 憂 。 齊 子 无 良 使 我 心 愁 。

家 人 踐 履 危 難 脫 阨 去 患 。 入 福 喜 門 見 悔 大 君 。

睽 折 臂 接 手 不 能 進 酒 。 祈 祀 閑 曠 神 怒 不 喜 。

蹇 蟻 封 戶 穴 大 雨 將 集 。 鵲 起 數 鳴 牝 雞 嘆 室 。 相 薨 雄 父 未 到 在 道 。

解 胡 俗 戎 狄 太 陰 所 積 。 固 冰 沍 寒 君 子 不 存 。

損 翕 翕 䡘 䡘 稍 頹 崩 顛 。 減 其 令 名 身 不 得 全 。

益 災 䖝 為 賊 害 我 稼 穡 。 盡 禾 殫 麥 秋 无 所 得 。

夬 三 幸 飛 來 自 我 逢 時 。 俱 行 先 至 多 得 大 利 。

姤 龍 馬 上 山 焦 无 水 泉 。 喉 燋 唇 乾 渴 不 能 言 。

萃 春 生 孳 乳 萬 物 繁 熾 。 君 子 所 集 禍 災 不 至 。

升 王 孫 季 子 相 與 為 友 。 明 允 篤 誠 升 擢 薦 舉 。

困 六 明 並 照 政 紀 有 統 。 秦 楚 戰 國 民 受 其 咎 。

井 蝃 蝀 充 側 佞 人 所 惑 。 女 謁 橫 行 正 道 壅 塞 。

革 登 崑 崙 入 天 門 。 過 糟 丘 宿 玉 泉 。 問 惠 歡 見 欣 君 。

鼎 體 重 飛 難 未 能 越 關 。 不 啻 留 垣 上 下 墟 塞 心 不 遑 安 。

艮 玄 黃 虺 隤 行 者 勞 罷 。 役 夫 憔 悴 踰 時 不 歸 。

漸 孔 德 如 玉 。 出 於 幽 谷 飛 上 高 木 鼓 其 羽 翼 。 輝 光 照 國 。

歸 妺 火 雖 熾 在 吾 後 。 寇 雖 眾 出 我 右 。 身 安 吉 不 危 殆 。

豐 旃 裘 羶 國 文 禮 不 飾 。 跨 馬 控 弦 伐 我 都 邑 。

旅 被 髮 八 十 慕 德 獻 服 。 邊 鄙 不 聳 以 安 王 國 。

巽 心 得 所 好 口 常 為 笑 。 公 孫 蛾 眉 雞 鳴 樂 夜 。

兌 馬 能 負 乘 見 邑 之 野 。 并 獲 粢 稻 喜 悅 无 咎 。

渙 高 飛 視 下 貪 叨 所 在 。 腐 臭 為 患 害 於 躬 身 。

節 東 行 西 步 失 其 次 舍 。 乾 侯 野 井 昭 君 喪 居 。

中 孚 神 鳥 五 彩 鳳 凰 為 主 。 集 於 山 谷 使 年 歲 育 。

小 過 石 門 晨 啟 荷 蕢 疾 貧 。 遁 世 隱 居 竟 不 逢 時 。

既 濟 𪙨 𪙨 齧 齧 貧 鬼 相 責 。 无 有 懽 怡 一 日 九 結 。

未 濟 白 日 揚 光 雷 車 避 藏 。 雲 雨 不 行 各 止 其 鄉 。

#@

 艮 之 

艮 君 孤 獨 處 單 弱 无 輔 名 曰 困 苦 。

乾 憂 驚 已 除 禍 不 為 災 安 全 以 來 。

坤 穿 匏 挹 水 篝 銕 燃 火 。 勞 疲 力 竭 飢 渴 為 禍 。

屯 蹇 牛 折 角 不 能 載 粟 。 災 害 不 避 年 歲 无 穀 。

蒙 邑 將 為 虛 居 之 憂 危 。

需 根 刖 殘 樹 花 葉 落 去 。 卒 逢 火 焱 隨 風 僵 仆 。

訟 元 后 貪 欲 窮 極 民 力 。 執 政 乖 互 為 夷 所 偪 。

師 北 山 有 棗 使 叔 壽 考 。 東 領 多 栗 宜 行 賈 市 。 陸 梁 雌 雉 所 至 利 害 。

比 高 原 峻 山 陸 土 少 泉 。 草 木 林 麓 嘉 禾 所 炎 。

小 畜 辰 次 降 婁 王 駕 巡 時 。 廣 祐 德 惠 國 安 无 憂 。

履 䡘 䡘 轠 轠 歲 暮 偏 弊 。 寵 名 損 棄 君 衰 於 位 。

泰 放 衘 委 轡 奔 亂 不 制 。 法 度 无 恆 君 失 其 位 。

否 獨 坐 西 垣 莫 與 言 笑 。 秋 風 多 哀 使 我 心 悲 。

同 人 脛 急 股 攣 不 可 出 門 。 暮 速 歸 旅 必 為 身 患 。

大 有 情 偽 難 知 使 我 偏 頗 。 小 人 在 位 雖 聖 何 咎 ？

謙 黍 稷 醇 醲 敬 奉 山 宗 。 神 嗜 飲 食 甘 雨 嘉 降 。 庶 物 蕃 廡 時 无 災 咎 。

豫 公 子 王 孫 把 彈 攝 丸 。 發 輒 有 獲 室 家 饒 足 。

隨 陰 升 陽 伏 舜 失 其 室 。 慈 母 赤 子 相 餧 不 食 。

蠱 七 竅 龍 身 造 易 八 元 。 法 則 天地 順 時 施 恩 利 以 長 存 。

臨 逐 狐 東 山 水 遏 我 前 。 深 不 可 涉 失 利 後 便 。

觀 衘 命 辱 使 不 堪 其 事 。 中 墜 落 去 更 為 負 載 。

噬 嗑 溫 仁 君 子 忠 孝 所 在 。 入 閨 為 儀 禍 災 不 處 。

賁 春 多 膏 澤 夏 潤 優 渥 。 稼 穡 成 熟 畝 獲 百 斛 。 師 行 失 律 霸 功 不 遂 。

剝 二 女 共 室 心 不 聊 食 。 首 髮 如 蓬 憂 常 在 中 。

復 築 關 石 顛 立 本 泉 源 。 疾 病 不 安 老 狐 為 鄰 。

无 妄 欲 避 凶 門 反 與 禍 鄰 。 顛 覆 不 制 痛 薰 我 心 。

大 畜 踧 行 竊 視 有 所 畏 避 。 狸 首 伏 藏 以 夜 為 利 。

頤 八 面 九 口 長 舌 為 斧 。 劈 破 瑚 璉 殷 商 絕 後 。

大 過 和 氣 相 薄 膏 澤 津 液 生 我 嘉 穀 。

坎 消 金 猒 兵 雷 車 不 行 民 安 其 鄉 。

離 秦 儀 機 言 解 其 國 患 。 一 說 燕 下 齊 襄 以 權 。

咸 旦 奭 王 輔 周 德 孔 明 。 越 裳 獻 雉 萬 國 咸 康 。

恆 弱 足 刖 跟 不 利 出 門 。 賈 市 无 盈 折 亡 為 患 。

遯 堅 冰 黃 鳥 帝 哀 悲 愁 。 不 見 白 粒 但 覩 藜 蒿 。 數 驚 鷙 鳥 為 我 心 憂 。

大 壯 魂 微 惙 惙 屬 纊 聽 絕 。 曠 然 大 通 復 更 生 活 。

晉 陰 生 麞 鹿 鼠 舞 鬼 谷 靈 龜 陸 處 。

明 夷 諸 石 攻 玉 无 不 穿 鑿 。 龍 體 吾 舉 魯 班 為 輔 。 麟 鳳 成 形 德 象 君 子 。

家 人 山 作 天 時 陸 為 海 口 民 不 安 處 。

睽 東 風 啟 戶 隱 伏 懽 喜 。 萌 庶 蒙 恩 復 得 我 子 。

蹇 華 燈 百 杖 稍 暗 衰 微 。 精 光 欲 盡 奄 如 灰 靡 。

解 三 十 无 室 寄 宿 桑 中 。 上 宮 長 女 不 得 來 同 使 我 失 期 。

損 卵 與 石 鬭 麋 碎 無 疑 。 動 而 有 悔 出 不 得 時 。

益 秦 兵 爭 強 失 其 貞 良 敗 於 郩 鄉 。

夬 虐 除 善 猛 難 為 攻 醫 。 驥 窮 鹽 車 困 於 衘 箠 。

姤 操 笱 搏 狸 荷 弓 射 魚 。 非 其 器 用 自 令 心 勞 。

萃 葵 丘 之 盟 晉 獻 會 行 。 見 太 宰 辭 復 為 還 輿 。

升 臏 詐 龐 子 夷 竈 盡 毀 。 兵 伏 卒 發 矢 至 如 雨 。 魏 師 驚 亂 將 獲 為 虜 涓 死 樹 下 。

困 南 行 出 城 世 得 天 福 。 王 姬 歸 齊 賴 其 所 欲 。

井 冬 采 微 蘭 地 凍 堅 難 。 利 走 室 北 暮 无 所 得 。

革 王 喬 无 病 狗 頭 不 痛 。 亡 屐 失 履 乏 我 送 從 。

鼎 宛 馬 疾 步 盲 師 坐 御 。 目 不 見 路 中 宵 弗 到 。

震 求 利 難 國 亡 去 我 北 。 憂 歸 其 城 反 為 吾 賊 。

漸 比 目 四 翼 安 我 邦 國 。 上 下 无 患 為 吾 喜 福 。

歸 妺 八 材 既 登 以 成 股 肱 。 厖 降 庭 堅 國 无 災 凶 。

豐 稍 弊 穿 空 家 莫 為 宗 。 奴 婢 逃 走 子 西 父 東 為 身 作 凶 。

旅 鳥 舞 國 城 邑 懼 卒 驚 。 仁 德 不 脩 為 下 所 傾 。

巽 五 穀 不 熟 民 苦 困 急 。 亟 之 南 國 嘉 樂 有 得 。

兌 黃 裳 建 元 福 德 在 身 。 祿 祐 洋 溢 封 為 齊 君 。 賈 市 无 門 富 寶 多 飱 。

渙 齊 東 郭 廬 嫁 於 洛 都 。 驪 婦 美 好 利 得 過 倍 。

節 安 床 厚 褥 不 得 久 宿 。 棄 我 嘉 宴 困 於 南 國 。 投 杼 之 憂 不 成 禍 災 。

中 孚 內 崩 身 傷 中 亂 无 常 。 雖 有 美 粟 不 我 食 得 。

小 過 出 門 逢 患 與 禍 為 怨 。 更 相 擊 刺 傷 我 指 端 。

既 濟 出 入 節 時 南 北 无 憂 。 行 者 函 至 在 外 歸 來 。

未 濟 公 孫 駕 驪 載 遊 東 齊 。 延 陵 說 產 遺 季 紵 衣 。

#@

 漸 之 

漸 別 離 分 散 長 子 從 軍 稚 叔 就 賊 寡 老 獨 居 莫 為 種 瓜 。

乾 旦 種 菽 荳 暮 成 藿 羹 。 心 之 所 願 志 快 意 愜 。

坤 杜 飛 門 啟 憂 患 大 解 。 不 為 身 禍 。

屯 東 山 西 山 各 自 止 安 。 雖 相 登 望 竟 未 同 堂 。

蒙 眾 鳥 所 翔 中 有 大 怪 九 身 无 頭 。 魂 驚 魄 去 不 可 以 居 。

需 交 侵 如 亂 民 无 聊 賴 。 追 我 濟 西 敵 人 破 陣 。

訟 麟 鳳 所 翔 國 无 咎 殃 。 賈 市 十 倍 復 歸 惠 鄉 。

師 鑿 井 求 玉 非 卞 氏 室 。 身 困 名 辱 勞 无 所 得 。

比 文 山 鴻 豹 肥 腯 多 脂 。 王 孫 獲 願 載 福 巍 巍 。

小 畜 周 成 之 隆 刑 錯 除 凶 。 太 宰 費 石 君 子 作 人 。

履 珪 璧 琮 璜 執 贄 見 王 。 百 里 甯 戚 應 聘 齊 秦 。

泰 穿 空 漏 徹 破 壞 我 缺 。 陶 弗 能 治 瓦 甓 不 鑿 。

否 鴻 飛 循 陸 公 出 不 復 伯 氏 客 宿 。

同 人 蝦 蟆 群 聚 從 天 請 雨 。 雲 雷 運 集 應 時 輒 下 得 其 所 願 。

大 有 老 弱 无 子 不 能 自 理 。 為 民 所 憂 終 不 離 咎 。 管 子 治 國 侯 伯 賓 服 。 乘 輿 八 百 尊 我 桓 德 。

謙 蟠 梅 折 枝 與 母 別 離 絕 不 相 知 。

豫 盛 中 不 絕 衰 者 復 掇 。 盈 滿 減 虧 瘯 𤼠 腯 肥 。 鄭 昭 失 國 重 耳 興 立 。

隨 聞 虎 入 邑 必 欲 逃 匿 無 據 易 德 。 不 見 霍 叔 終 无 憂 慝 。

蠱 隨 時 逐 便 不 失 利 門 。 多 獲 得 福 富 於 封 君 。

臨 禹 作 神 鼎 伯 益 衘 指 。 斧 斤 既 折 撞 立 獨 倚 。 賣 萬 不 售 枯 槁 為 禍 。

觀 春 鴻 飛 東 以 馬 貿 金 。 利 得 十 倍 重 載 歸 鄉 。

噬 嗑 金 齒 銕 牙 壽 考 宜 家 。 年 歲 有 儲 貪 利 者 得 。 雖 憂 无 咎 。

賁 膏 澤 沐 浴 洗 去 污 辱 。 振 除 災 咎 更 與 福 處 。

剝 履 階 登 墀 高 升 峻 巍 。 福 祿 洋 溢 依 天 之 威 。

復 坤 厚 地 德 庶 物 蕃 息 。 平 康 正 直 以 綏 大 福 。

无 妄 絕 域 異 路 多 所 畏 惡 。 使 我 驚 懼 思 吾 故 處 。

大 畜 襁 褓 孩 幼 冠 帶 成 家 。 出 門 如 賓 父 母 何 憂 ？

頤 一 尋 百 節 綢 繆 相 結 。 其 指 詰 屈 不 能 解 脫 。

大 過 鷹 鸇 獵 食 雉 兔 困 極 。 逃 頭 見 尾 為 害 所 賊 。

坎 危 坐 至 暮 請 求 不 得 。 膏 澤 不 降 政 戾 民 惑 。

離 剛 柔 相 呼 二 姓 為 家 。 霜 降 既 同 惠 我 以 仁 。

咸 慈 母 念 子 饗 賜 得 士 。 蠻 夷 來 服 以 安 王 國 。

恆 良 夫 孔 姬 脅 悝 登 臺 。 樂 季 不 扶 衛 輒 走 逃 。

遯 子 長 忠 直 李 氏 為 賊 。 禍 及 无 嗣 司 馬 失 福 。

大 壯 節 度 之 德 不 涉 亂 國 。 雖 昧 无 光 後 大 受 慶 。

晉 驅 羊 南 行 與 禍 相 逢 。 狼 驚 我 馬 虎 盜 我 子 悲 恨 自 咎 。

明 夷 尼 父 孔 丘 善 釣 鯉 魚 。 羅 網 一 舉 得 獲 萬 頭 。 富 我 家 居 。

家 人 大 根 不 固 華 葉 落 去 更 為 孤 嫗 。

睽 設 罟 捕 魚 反 得 居 諸 。 員 困 竭 忠 伍 氏 夷 誅 。

蹇 敏 捷 極 疾 如 猿 集 木 。 彤 弓 雖 調 終 不 能 獲 。

解 冠 帶 南 遊 與 福 相 期 。 邀 於 嘉 國 拜 為 逢 時 。

損 年 豐 歲 熟 政 仁 民 樂 祿 人 獲 福 。

益 築 闕 石 巔 立 基 泉 源 。 疾 病 不 安 老 孤 无 鄰 。

夬 逐 狐 東 山 水 遏 我 前 。 深 不 可 涉 失 利 後 便 。

姤 麟 子 鳳 雛 生 長 嘉 國 。 和 氣 所 居 康 樂 溫 仁 。 邦 多 聖 人 。

萃 西 行 求 玉 冀 得 瑜 璞 。 反 得 凶 惡 使 我 驚 惑 。

升 心 狂 老 悖 聽 視 聾 盲 。 正 命 无 常 下 民 多 孽 。

困 南 國 少 子 才 略 美 好 。 求 我 長 女 。 賤 薄 不 與 。 反 得 醜 惡 後 乃 大 悔 。

井 逶 迤 高 原 家 伯 妄 施 亂 其 五 官 。

革 謝 恩 拜 德 東 歸 吾 國 歡 樂 有 福 。

鼎 雞 鳴 同 舉 思 配 无 家 。 執 佩 持 鳧 無 所 致 之 。

震 凶 重 憂 累 身 受 誅 罪 神 不 能 解 。

艮 虎 豹 熊 羆 遊 戲 山 谷 。 仁 賢 君 子 得 其 所 欲 。

歸 妹 海 隅 遼 右 福 祿 所 至 。 柔 嘉 蒙 祉 九 夷 何 咎 ？

豐 華 首 之 山 仙 道 所 遊 。 利 以 居 止 長 无 咎 憂 。

旅 甲 乙 戊 庚 隨 時 轉 行 。 不 失 常 節 萌 芽 律 屈 。 咸 達 生 出 各 樂 其 類 。

巽 跛 躓 未 起 失 利 後 市 不 得 鹿 子 。

兌 怙 恃 自 負 不 去 於 下 。 血 從 地 出 誅 罰 失 理 。

渙 江 河 淮 海 天 之 都 市 。 商 人 受 福 國 家 饒 有 。

節 節 情 省 慾 賦 歛 有 度 。 家 給 人 足 利 以 富 貴 。

中 孚 牝 馬 鳴 哅 呼 求 其 潦 。 雲 雨 大 會 流 成 河 海 。

小 過 日 月 之 塗 所 行 必 到 无 有 患 故 。

既 濟 乘 風 而 舉 與 飛 鳥 俱 。 一 舉 千 里 見 吾 愛 母 。

未 濟 陰 配 陽 爭 臥 木 反 立 。 君 子 攸 行 喪 其 官 職 。

#@

 歸 妹 之 

歸 妹 堅 冰 黃 裳 鳥 哀 悲 愁 。 不 見 白 粒 但 覩 藜 蒿 。 數 驚 鷙 鳥 為 我 心 憂 。

乾 荊 木 冬 生 司 寇 緩 刑 。 威 權 在 下 國 亂 且 傾 。

坤 喘 牛 傷 暑 弗 能 成 畝 。 草 萊 不 闢 年 歲 无 有 。

屯 魚 欲 負 流 。 眾 不 同 心 至 德 安 樂 。

蒙 春 耕 有 息 秋 入 利 福 。 獻 豜 大 豭 以 樂 成 功 。

需 生 有 聖 德 上 配 太 極 。 皇 靈 建 中 授 我 以 福 。

訟 右 撫 琴 頭 左 手 援 帶 。 凶 訟 不 已 相 與 爭 戾 失 利 而 歸 。

師 炙 魚 枯 斗 張 伺 夜 鼠 。 舌 不 忍 味 機 發 為 祟 。 笮 不 得 去 。

比 申 酉 說 服 牛 馬 休 息 。 君 子 以 安 勞 者 得 懽 。

小 畜 堯 門 尹 爵 聖 德 增 益 。 使 民 不 疲 安 无 怵 惕 。

履 孤 公 寡 婦 獨 宿 悲 苦 。 目 張 耳 鳴 莫 與 笑 語 。

泰 外 得 好 畜 相 與 嫁 娶 。 仁 賢 集 聚 諮 詢 厥 事 。 傾 奪 我 城 使 家 不 寧 。

否 煎 砂 盛 暑 鮮 有 不 朽 。 去 河 三 里 敗 我 利 市 。 老 牛 盲 馬 去 之 何 悔 ？

同 人 甲 乙 戊 庚 隨 時 轉 行 。 不 失 常 節 萌 芽 律 屈 。 咸 達 出 生 各 樂 其 類 。

大 有 依 宵 夜 遊 與 君 相 遭 。 除 解 煩 惑 使 心 不 憂 。

謙 死 友 絕 朋 巧 言 為 讒 。 覆 白 污 玉 顏 叔 哀 喑 。

豫 逐 利 三 年 利 走 如 神 。 輾 轉 東 西 如 鳥 避 丸 。

隨 隄 防 壞 決 河 水 放 逸 。 傷 害 稼 穡 居 孤 獨 宿 沒 溺 我 邑 。

蠱 陰 陽 隔 塞 許 嫁 不 荅 。 旄 丘 新 臺 悔 往 嘆 息 。

臨 伯 夷 叔 齊 貞 廉 之 師 。 以 德 防 患 憂 禍 不 存 。

觀 陽 為 狂 悖 拔 劍 自 傷 為 身 生 殃 。

噬 嗑 進 士 為 官 不 若 服 田 獲 壽 保 年 。

賁 耕 石 不 生 棄 禮 无 名 。 縫 衣 失 針 襦 袴 弗 成 。

剝 靈 龜 陸 處 一 旦 失 所 伊 子 復 耕 桀 亂 无 輔 。

復 室 當 源 口 溺 漂 為 海 。 財 產 殫 盡 衣 食 无 有 。

无 妄 雞 方 啄 粟 為 狐 所 逐 。 走 不 得 食 惶 懼 喘 息 。

大 畜 家 在 海 隅 繞 旋 深 流 。 豈 敢 憚 行 无 木 以 趨 。

頤 他 山 之 儲 與 環 為 仇 。 來 攻 吾 城 傷 我 肌 膚 。 國 家 騷 憂 。

大 過 弊 鏡 无 光 不 見 文 章 。 少 女 不 嫁 棄 於 其 公 。

坎 大 蛇 巨 魚 相 搏 于 郊 。 君 臣 隔 塞 戴 公 出 廬 。

離 絕 世 无 嗣 福 祿 不 存 。 精 神 渙 散 離 其 躬 身 。

咸 文 君 之 德 養 仁 致 福 。 年 无 胎 夭 國 富 民 實 。 憂 者 之 望 憎 參 盜 息 。

恆 合 歡 之 國 喜 為 我 福 。 東 岳 南 山 朝 躋 成 息 。

遯 憂 人 之 患 履 悖 易 顏 為 身 禍 殘 。 率 身 自 守 與 喜 相 抱 長 子 成 老 。 封 受 福 祉 。

大 壯 太 公 避 紂 七 十 隱 處 。 卒 受 聖 文 為 王 室 輔 。

晉 江 漢 上 流 政 逆 民 憂 。 陰 伐 其 陽 雌 為 雄 公 。

明 夷 縮 緒 亂 絲 舉 手 為 災 。 越 畝 逐 兔 喪 其 衣 袴 。

家 人 臭 彘 腐 水 與 狼 相 輔 。 亡 夫 失 子 憂 及 父 母 。

睽 刲 羊 不 當 女 執 空 筐 。 兔 跛 鹿 踦 緣 山 墜 墮 。 讒 佞 亂 作 。

蹇 拔 劍 傷 手 見 敵 不 善 。 良 臣 無 佐 國 憂 為 咎 。

解 三 羖 五 䍧 相 隨 俱 行 。 迷 入 空 澤 循 谷 直 北 。 經 涉 六 駁 為 所 傷 敗 。

損 爭 鷄 失 羊 亡 其 金 囊 利 得 不 長 。 陳 蔡 之 患 賴 楚 以 安 。

益 三 驪 負 衡 南 芷 取 香 。 秋 蘭 芬 馥 盈 滿 神 匱 。 利 我 仲 季 。

夬 孟 夏 己 丑 哀 呼 尼 父 。 明 德 訖 終 亂 虐 滋 起 。

姤 履 不 容 足 南 山 多 草 。 家 有 芳 蘭 乃 无 病 疾 。

萃 三 足 无 頭 弗 知 所 之 。 心 強 睛 傷 。 莫 使 為 明 不 見 月 光 。

升 戴 堯 扶 禹 。 松 喬 彭 祖 西 過 王 母 。 道 里 夷 易 无 敢 難 者 。

困 式 微 式 微 憂 禍 相 絆 。 隔 以 巖 山 室 家 分 散 。

井 靈 龜 陸 處 一 旦 失 所 。 伊 子 復 耕 桀 亂 无 輔 。

革 仁 德 覆 洽 恩 及 異 域 澤 被 殊 方 禍 災 隱 伏 。 蚕 不 作 室 寒 无 所 得 。

鼎 夏 麥 麩 䵃 霜 擊 其 芒 。 疾 君 敗 國 使 年 夭 傷 。

震 火 雖 熾 在 吾 後 。 寇 雖 多 出 我 右 。 身 安 吉 不 危 殆 。

艮 遼 遠 絕 路 客 宿 多 悔 。 頑 囂 相 聚 生 我 畏 惡 。

漸 懸 懸 南 海 去 家 萬 里 。 飛 兔 褭 駿 一 日 見 母 除 我 憂 悔 。

豐 困 而 後 通 雖 危 不 窮 。 終 得 其 願 姬 姜 相 從 。

旅 西 賈 巴 蜀 寒 雪 至 轂 。 欲 前 不 得 還 反 空 屋 。

巽 作 新 初 陵 爛 陷 難 登 。 三 駒 摧 車 斲 頓 傷 頤 。

兌 延 頸 望 酒 不 入 我 口 。 深 目 自 苦 利 得 无 有 幽 人 悅 喜 。

渙 仲 春 孟 夏 和 氣 所 舍 。 生 我 喜 福 國 无 殘 賊 。

節 張 羅 捕 鳩 兔 離 其 災 。 雌 雄 俱 得 為 罝 所 賊 。

中 孚 三 人 俱 行 一 人 言 北 伯 仲 欲 南 少 叔 不 得 。 中 路 分 爭 道 鬭 相 賊 。

小 過 然 諾 不 行 欺 紿 誤 人 。 使 我 露 宿 夜 歸 溫 室 。 神 怒 不 直 鬼 欲 求 獨 。 刺 擊 其 目 反 言 自 賊 。

既 濟 陳 辭 達 誠 使 安 不 傾 。 增 祿 益 壽 以 成 功 名 。

未 濟 火 燒 公 床 破 家 滅 亡 。 然 得 安 昌 先 憂 重 喪 。

#@

 豐 之 

豐 諸 孺 行 賈 經 涉 大 阻 。 與 杖 為 市 不 憂 危 殆 。 利 得 十 倍 。

乾 鼎 足 承 德 嘉 謀 生 福 。 為 王 開 庭 得 心 所 欲 。

坤 曳 綸 河 海 釣 魴 與 鯉 。 王 孫 利 得 以 饗 仲 友 。

屯 東 山 皋 落 叛 逆 不 服 。 興 師 征 討 恭 子 敗 覆 。

蒙 千 里 騂 駒 為 王 服 車 。 嘉 其 麗 榮 君 子 有 成 。

需 三 龍 北 行 道 逢 六 狼 。 暮 宿 中 澤 為 禍 所 傷 。

訟 天 災 所 遊 凶 不 可 居 。 轉 徙 獲 福 留 止 危 憂 。

師 狐 狸 雉 兔 畏 人 逃 去 。 分 走 竄 匿 不 如 所 處 。

比 雨 師 娶 婦 黃 巖 季 女 。 成 禮 既 婚 相 呼 南 去 。 膏 潤 下 土 年 歲 大 有 。

小 畜 外 棲 野 鼠 與 雞 為 伍 。 瘡 痍 不 息 即 去 其 室 。

履 天 命 絕 後 孤 傷 无 主 。 彷 徨 兩 社 獨 不 得 酒 。

泰 鵠 思 其 雄 欲 隨 鳳 東 。 順 理 羽 翼 出 次 須 日 。 中 留 北 邑 復 反 其 室 。

否 蜲 虵 九 子 長 尾 不 殆 。 均 明 光 澤 燕 自 受 福 。

同 人 日 走 月 步 趨 不 同 舍 。 夫 妻 反 目 君 主 失 國 。

大 有 宣 房 戶 室 枯 期 除 毒 。 文 德 淵 府 害 不 能 賊 。

謙 齊 東 郭 廬 嫁 于 洛 都 。 駿 良 美 好 謀 利 過 倍 。

豫 病 篤 難 醫 和 不 能 治 。 命 終 期 訖 下 即 蒿 里 。

隨 開 郭 緒 業 王 迹 所 起 。 姬 德 七 百 報 以 八 子 。

蠱 豐 年 多 儲 江 海 饒 魚 。 商 客 善 賈 大 國 富 有 。

臨 鵠 求 魚 食 過 彼 射 邑 。 繒 加 我 頭 繳 挂 羽 翼 。 欲 飛 不 能 為 羿 所 得 。

觀 望 城 抱 子 見 邑 不 殆 。 公 孫 上 堂 大 君 悅 喜 。

噬 嗑 左 指 右 麾 邪 淫 侈 靡 。 執 節 无 良 靈 公 以 亡 。

賁 日 中 為 市 各 持 所 有 交 易 資 賄 。 函 珠 懷 寶 。

剝 山 沒 丘 浮 陸 為 水 魚 燕 雀 无 廬 。

復 馬 服 長 股 宜 行 善 市 。 蒙 祐 諧 偶 獲 利 五 倍 。 終 日 在 市 詰 朝 獲 利 。 既 享 嘉 福 得 之 以 義 。

无 妄 三 狸 捕 鼠 遮 遏 前 後 。 死 於 環 域 不 得 脫 走 。

大 畜 鬼 舞 國 社 歲 樂 民 喜 。 臣 忠 於 君 子 孝 於 父 。

頤 慈 母 望 子 遙 思 不 已 。 久 客 外 野 我 心 悲 苦 。

大 過 雨 師 娶 婦 黃 巖 季 子 。 成 禮 既 婚 相 呼 南 去 。 膏 潤 下 土 年 歲 大 有 。

坎 百 狗 同 室 相 嚙 爭 食 。 枉 矢 西 流 射 我 暴 國 。 高 宗 鬼 方 三 年 乃 服 。

離 早 霜 晚 雪 傷 害 禾 麥 。 損 功 棄 力 飢 无 可 食 。

咸 腐 臭 所 在 青 繩 集 聚 變 白 為 黑 敗 亂 邦 國 。 君 為 臣 逐 失 其 寵 祿 。

恆 牽 羊 不 與 與 心 戾 旋 。 聞 言 不 信 誤 紿 丈 人 。

遯 甘 忍 利 害 還 相 克 敵 。 商 子 酷 刑 鞅 喪 厥 身 。

大 壯 刲 羊 不 當 女 執 空 筐 。 兔 跛 鹿 踦 緣 山 墜 墮 。

晉 𪙨 𪙨 囓 囓 貧 鬼 相 責 。 无 有 歡 怡 一 日 九 結 。

明 夷 兩 足 四 翼 飛 入 嘉 國 。 寧 我 伯 姊 與 母 相 得 。

家 人 天 山 紫 芝 雍 梁 朱 草 。 長 生 和 氣 王 以 為 寶 。 公 尸 侑 食 福 祿 來 處 。

睽 絕 世 遊 魂 福 祿 不 存 。 精 神 渙 散 離 其 躬 身 。

蹇 北 辰 紫 宮 衣 冠 立 中 。 含 弘 建 德 常 受 大 福 。

解 伯 蹇 叔 瘖 莫 與 守 株 。 失 我 衣 裘 代 爾 陰 鄉 。

損 兩 女 共 室 心 不 聊 食 。 首 髮 如 蓬 憂 常 在 中 。

益 去 辛 就 蓼 毒 愈 苦 甚 。 避 穽 遇 坑 憂 患 日 主 。

夬 初 病 終 凶 季 為 死 喪 不 見 光 明 。

姤 三 鳥 飛 來 自 到 逢 時 。 俱 行 先 至 多 得 大 利 。

萃 鹿 食 山 草 不 思 邑 里 雖 久 无 咎 。

升 羊 腸 九 縈 相 推 稍 前 。 止 須 王 孫 乃 能 上 天 。

困 管 仲 遇 桓 得 其 願 歡 。 膠 牢 振 冠 冠 帶 无 憂 。 笑 戲 不 莊 空 言 妄 行 。

井 桀 跖 並 處 民 困 愁 苦 。 行 旅 遲 遲 留 連 齊 魯 。

革 魂 孤 无 室 衘 指 不 食 。 盜 張 民 餌 見 敵 失 福 。

鼎 讒 言 亂 國 覆 是 為 非 。 伯 奇 乖 難 恭 子 憂 哀 。

震 衛 侯 東 遊 惑 於 少 姬 。 亡 我 考 妣 久 迷 不 來 。

艮 雞 鳴 同 興 思 邪 无 家 。 執 佩 持 鳧 莫 使 致 之 。

漸 義 不 勝 情 以 欲 自 榮 。 覬 利 危 寵 摧 角 折 頸 。

歸 妹 臣 尊 主 卑 擁 力 日 衰 。 侵 奪 无 光 三 家 逐 公 。

旅 叔 仲 善 賈 與 喜 為 市 。 不 憂 危 殆 利 得 十 倍 。

巽 六 虵 奔 走 俱 入 茂 草 。 驚 於 長 路 畏 懼 啄 口 。

兌 水 壞 我 里 東 流 為 海 。 鳧 鼃 讙 囂 不 得 安 居 。

渙 飛 不 遠 去 卑 斯 內 侍 祿 養 未 富 。

節 陰 變 為 陽 女 化 為 男 。 治 道 大 通 君 臣 相 承 。

中 孚 踐 履 危 難 脫 厄 去 患 。 入 福 喜 門 見 誨 大 君 。

小 過 罟 密 網 縮 動 益 蹶 急 困 不 得 息 。

既 濟 負 牛 上 山 力 劣 行 難 。 烈 風 雨 雪 遮 遏 我 前 。 中 道 復 還 。

未 濟 喁 喁 嘉 草 思 降 甘 雨 。 景 風 升 上 沾 洽 時 澍 生 我 禾 稼 。

#@

 旅 之 

旅 羅 網 四 張 鳥 无 所 翔 。 征 伐 困 極 飢 窮 不 食 。

乾 寄 生 无 根 如 過 浮 雲 。 立 本 不 固 斯 須 落 去 更 為 枯 樹 。

坤 人 无 定 法 綬 降 牛 出 虵 雄 走 趨 。 陽 不 制 陰 宜 其 家 國 。

屯 眾 鳥 所 聚 中 有 大 怪 九 身 无 頭 。 魂 驚 魄 去 不 可 以 居 。

蒙 封 豕 溝 瀆 灌 潰 國 邑 。 火 宿 口 中 民 多 疾 病 。

需 奮 翅 鼓 翼 翱 翔 外 國 。 逍 遙 徙 倚 來 歸 溫 室 。

訟 秋 蚕 不 成 冬 種 不 生 。 殷 王 逆 理 棄 其 寵 榮 。

師 衛 侯 東 遊 惑 於 少 姬 。 忘 我 考 妣 久 迷 不 來 。

比 烏 合 卒 會 與 惡 相 得 。 鴟 鴞 相 酬 為 心 所 賊 。

小 畜 鳴 雞 无 距 與 鵲 格 鬭 。 翅 折 目 盲 為 仇 所 傷 。

履 木 生 內 蠹 上 下 相 賊 禍 亂 我 國 。

泰 延 陵 適 魯 觀 樂 太 史 。 車 轔 白 顛 知 秦 興 起 。 卒 兼 其 國 一 統 為 主 。

否 輔 相 之 好 无 有 休 息 。 時 行 雲 集 所 在 遇 福 。

同 人 床 傾 簀 折 屋 漏 垣 缺 季 姬 不 愜 。

大 有 東 入 海 口 循 流 北 走 。 一 高 一 下 五 色 無 主 。 七 日 六 夜 死 於 水 浦 。

謙 群 虎 入 邑 求 索 肉 食 。 大 人 禦 守 君 不 失 國 。

豫 四 亂 不 安 東 西 為 患 。 退 身 止 足 无 出 邦 域 。 乃 得 完 全 賴 其 生 福 。

隨 叔 盻 抱 冤 祁 子 自 邑 。 乘 遽 解 患 羊 舌 以 免 。 賴 其 福 全 。

蠱 延 頸 望 酒 不 入 我 口 。 深 目 自 苦 利 得 无 有 。

臨 仁 政 之 德 恭 恭 日 息 。 成 都 就 邑 人 受 厥 福 。

觀 牽 頭 繫 尾 屈 折 幾 死 。 周 世 无 人 不 知 所 歸 。

噬 嗑 教 羊 逐 兔 使 魚 相 捕 。 任 非 其 人 費 日 无 功 。

賁 生 角 有 尾 張 孽 制 家 排 羊 逐 狐 。 張 氏 易 公 憂 禍 重 凶 。

剝 去 安 就 危 墜 陷 井 池 破 我 玉 瑀 。

復 茹 芝 餌 黃 塗 飲 玉 英 。 與 神 流 通 長 无 憂 凶 。

无 妄 體 重 飛 難 未 能 越 關 。

大 畜 巢 成 樹 折 傷 我 彝 器 。 伯 踒 叔 跌 亡 羊 乃 追 。

頤 六 人 俱 行 各 遺 其 囊 。 黃 鵠 失 珠 无 以 為 明 。

大 過 蟠 梅 折 枝 與 母 分 離 絕 不 相 知 。

坎 迎 福 開 戶 喜 隨 我 後 。 曹 伯 愷 悌 為 宋 國 主 。

離 既 痴 且 狂 兩 目 又 盲 。 箕 踞 喑 啞 名 為 无 中 。

咸 金 梁 銕 柱 千 年 牢 固 。 完 全 不 腐 聖 人 安 處 。

恆 褁 糗 荷 糧 與 跖 相 逢 。 欲 飛 不 得 為 網 所 獲 。

遯 彭 名 為 妖 暴 龍 作 災 。 盜 堯 衣 裳 聚 跖 荷 兵 。 青 禽 照 夜 三 旦 夷 亡 。

大 壯 獨 夫 老 婦 不 能 生 子 鰥 寡 俱 處 。

晉 鷦 鷯 竊 脂 巢 於 小 枝 。 搖 動 不 安 為 風 所 吹 心 寒 飄 搖 常 憂 危 殆 。

明 夷 素 車 木 馬 不 任 負 重 。 王 子 出 征 憂 危 為 咎 。

家 人 土 陷 四 維 安 平 不 危 。 利 以 居 止 保 有 玉 女 。

睽 負 牛 上 山 力 劣 行 難 。 烈 風 雨 雪 遮 遏 我 前 。 中 道 復 還 。

蹇 金 城 銕 郭 上 下 同 力 。 政 平 民 親 寇 不 敢 賊 。

解 清 潔 淵 塞 為 人 所 言 。 證 訊 詰 問 繫 於 枳 溫 。 甘 棠 聽 斷 昭 然 蒙 恩 。

損 皋 陶 聽 理 岐 伯 悅 喜 。 西 登 華 道 東 歸 无 咎 。

益 低 頭 竊 視 有 所 畏 避 。 行 作 未 利 酒 酸 魚 敗 重 莫 貪 嗜 。

夬 十 雉 百 雛 常 與 母 俱 。 抱 雞 搏 虎 誰 肯 為 侶 ？

姤 高 阜 山 陵 陂 陁 顛 崩 。 為 國 妖 祥 元 后 以 薨 。

萃 六 鷁 退 飛 為 衰 敗 祥 。 陳 師 合 戰 左 股 疾 傷 。 遂 以 薨 崩 霸 功 不 成 。

升 異 國 殊 俗 情 不 相 得 。 金 木 為 仇 百 戰 檀 穀 。

困 鴉 噪 庭 中 以 戒 災 凶 。 重 門 擊 柝 備 憂 暴 客 。

井 慈 母 赤 子 享 賜 得 士 獲 夷 服 除 。 以 安 王 家 側 陋 逢 時 。

革 剗 迹 惡 人 使 德 不 通 。 炎 旱 為 災 年 穀 大 傷 。

鼎 躬 履 孔 德 以 待 束 帶 。 文 君 燎 獵 呂 尚 獲 福 。 號 稱 太 師 封 建 齊 國 。

震 征 將 止 惡 鼓 鞞 除 賊 。 慶 仲 奔 莒 子 般 獲 福 。

艮 良 夫 淑 女 配 合 相 保 。 多 孫 眾 子 懽 樂 長 久 。

漸 蜲 蛇 四 壯 恩 念 父 母 。 王 事 靡 盬 不 我 安 處 。

歸 妹 水 壞 我 里 東 流 為 海 。 鳧 龜 讙 囂 不 得 安 居 。

豐 束 帛 戔 戔 賻 我 孟 宣 。 徵 召 送 君 變 號 易 字 。

巽 乾 行 大 德 覆 贍 六 合 。 嘔 喣 成 熟 使 我 福 德 。

兌 秦 晉 大 國 更 相 克 賊 。 獲 惠 質 圉 鄭 被 其 咎 。

渙 晦 昧 昏 明 君 无 紀 綱 。 甲 子 成 亂 簡 公 喪 亡 。

節 三 足 无 頭 弗 知 所 之 。 心 狂 精 傷 莫 使 為 明 不 見 月 光 。

中 孚 長 夜 短 日 陰 為 陽 賊 。 萬 物 空 枯 藏 在 北 陸 。

小 過 依 宵 夜 遊 與 大 君 俱 。 除 解 煩 惑 使 我 无 憂 。

既 濟 逐 鹿 南 山 利 入 我 門 。 陰 陽 和 調 國 无 災 殘 。 長 子 出 遊 須 其 仁 君 。

未 濟 請 冀 左 耳 嗇 不 我 驅 與 我 父 母 。

#@

 巽 之 

巽 溫 山 松 柏 常 茂 不 落 。 鸞 鳳 以 庇 得 其 歡 樂 。

乾 采 唐 沬 卿 要 期 桑 中 。 失 信 不 會 憂 思 約 帶 。

坤 有 鳥 飛 來 集 于 宮 樹 。 鳴 聲 可 畏 主 將 出 去 。

屯 仁 政 之 德 參 參 日 息 。 成 都 就 邑 入 受 厥 福 。

蒙 他 山 之 儲 與 璆 為 仇 。 來 攻 吾 城 傷 我 肌 膚 。 邦 家 搔 憂 。

需 齎 貝 贖 狸 不 聽 我 辭 。 繫 於 虎 鬚 牽 不 得 來 。

訟 一 簧 兩 舌 妄 言 陷 語 。 三 奸 惑 虛 曾 母 投 杼 。

師 薄 行 搔 尾 逐 雲 除 水 。 污 泥 為 陸 下 田 宜 稷 。

比 天 門 九 重 深 內 難 通 。 明 坐 至 暮 不 見 神 公 。

小 畜 闇 目 不 明 耳 閼 聽 聰 。 陷 入 深 淵 滅 頂 憂 凶 。

履 霧 露 早 霜 日 暗 不 明 。 陰 陽 孽 疾 年 穀 大 傷 。

泰 三 諧 土 廊 德 義 明 堂 。 交 讓 往 來 享 燕 相 承 。 箕 伯 朝 王 錫 我 玄 黃 。

否 爭 雞 失 羊 利 得 不 長 。 陳 蔡 之 患 賴 楚 以 安 。

同 人 天 旱 水 涸 枯 槁 无 澤 未 有 所 獲 。

大 有 陶 朱 白 圭 善 賈 息 貲 。 公 子 王 孫 富 利 不 貧 。

謙 龜 厭 江 海 陸 行 不 止 。 自 令 枯 槁 失 其 都 市 。 憂 悔 為 咎 。

豫 黃 鳥 採 蓄 既 稼 不 荅 。 念 吾 父 兄 思 復 邦 國 。

隨 田 鼠 野 雛 意 常 欲 逃 。 拘 制 籠 檻 不 得 動 搖 。

蠱 平 國 不 君 夏 氏 作 亂 。 烏 號 竊 發 靈 公 殞 命 。

臨 巨 虵 大 鰌 戰 於 國 郊 。 上 下 閉 塞 君 道 走 逃 。

觀 讒 言 亂 國 覆 是 為 非 。 伯 奇 流 離 恭 子 憂 哀 。

噬 嗑 鬱 怏 不 明 為 陰 所 傷 。 眾 霧 集 聚 共 奪 日 光 。

賁 望 城 抱 子 見 邑 不 殆 。 公 孫 上 堂 大 君 歡 喜 。

剝 三 虫 作 蠱 剗 迹 无 與 。 勝 母 盜 泉 君 子 弗 處 。

復 車 馳 人 趨 卷 甲 相 求 。 齊 魯 寇 戎 敗 於 大 丘 。

无 妄 欲 訪 子 車 善 相 欺 紿 。 桓 叔 相 迎 不 見 所 期 。

大 畜 爭 雞 失 羊 亡 其 金 囊 利 得 不 長 。 陳 蔡 之 患 賴 楚 以 安 。

頤 歲 暮 花 落 陽 入 陰 室 。 萬 物 伏 藏 匿 不 可 得 。

大 過 晨 風 文 翮 大 舉 就 溫 。 過 我 成 邑 羿 无 所 得 。

坎 時 鵠 抱 子 見 蛇 何 咎 ？ 室 家 俱 在 不 失 其 所 。

離 隱 隱 大 雷 霶 霈 為 雨 。 有 女 癡 狂 驚 駭 鄰 里 。

咸 无 足 斷 跟 居 處 不 安 凶 惡 為 患 。

恆 破 筐 敝 筥 棄 捐 於 道 不 復 為 寶 。

遯 三 雞 啄 粟 十 雛 從 食 。 飢 鳶 卒 擊 亡 其 兩 叔 。

大 壯 乘 車 七 百 以 明 文 德 。 踐 土 葵 丘 齊 晉 受 福 。

晉 百 足 俱 行 相 輔 為 強 。 三 聖 翼 事 王 室 寵 光 。

明 夷 典 策 法 書 藏 閣 蘭 臺 。 雖 遭 潰 亂 獨 不 逢 災 。

家 人 四 誅 不 服 恃 強 負 力 。 倍 道 趨 敵 師 徒 敗 覆 。

睽 春 陽 生 草 夏 長 條 肄 。 萬 物 蕃 滋 充 實 益 有 。

蹇 磝 磝 禿 白 不 生 黍 稷 。 无 以 供 祭 祇 靈 乏 祀 。

解 褰 衣 涉 河 水 深 漬 罷 。 賴 幸 舟 子 濟 脫 无 他 。

損 宜 行 賈 市 所 求 必 倍 。 戴 喜 抱 子 與 利 為 友 。

益 兄 征 東 夷 弟 伐 遼 西 。 大 克 勝 還 封 君 河 間 。

夬 初 雖 驚 惶 後 乃 无 傷 受 其 福 慶 。

姤 隨 風 乘 龍 與 利 相 逢 。 田 獲 三 倍 商 旅 有 功 。 憧 憧 之 邑 長 安 无 他 。

萃 魚 擾 水 濁 寇 圍 吾 邑 。 城 危 不 安 驚 恐 狂 惑 。

升 雖 窮 復 通 履 危 不 凶 保 其 明 公 。

困 坤 厚 地 德 庶 物 蕃 息 。 平 康 正 直 以 綏 大 福 。

井 山 水 暴 怒 壞 梁 折 柱 。 稽 難 行 旅 留 連 愁 苦 。

革 使 燕 築 室 身 不 庇 宿 。 家 无 聊 賴 殲 我 衣 服 。

鼎 矢 石 所 射 襄 公 㾐 劇 。 吳 子 巢 門 傷 病 不 治 。

震 日 月 運 行 一 寒 一 暑 。 榮 寵 赫 赫 不 可 得 保 。 顛 隕 墜 墮 更 為 士 伍 。

艮 宮 門 愁 鳴 臣 圍 其 君 不 得 東 西 。

漸 戴 盆 望 天 不 見 星 辰 。 顧 小 失 大 福 逃 墻 外 。

歸 妹 天 之 所 明 禍 不 遇 家 。 反 自 相 逐 終 得 和 鳴 。

豐 天 陰 霖 雨 塗 行 泥 潦 。 商 人 休 止 市 无 所 有 。

旅 嘉 門 福 喜 增 累 盛 熾 。 日 就 有 德 宜 民 宜 國 。

兌 南 山 之 陽 華 葉 將 將 。 嘉 樂 君 子 為 國 寵 光 。

渙 畫 龍 頭 頸 文 章 未 成 。 甘 言 美 語 說 辭 无 名 。

節 嬰 兒 孩 子 未 有 所 識 。 彼 童 而 角 亂 我 政 事 。

中 孚 陰 作 大 奸 欲 君 勿 言 。 鴻 鵠 利 口 發 患 禍 端 。 荊 季 懷 憂 張 伯 被 患 。

小 過 德 之 流 行 利 之 四 鄉 。 雨 師 洒 道 風 伯 逐 殃 。 巡 狩 封 禪 以 告 成 功 。

既 濟 禹 將 為 君 裝 入 崑 崙 。 稍 進 陽 光 登 見 溫 湯 。 功 德 昭 明 。

未 濟 五 岳 四 瀆 含 潤 為 德 。 行 不 失 理 民 賴 恩 福 。

#@

 兌 之 

兌 班 馬 還 師 以 息 勞 疲 。 後 夫 嘉 喜 入 戶 見 妻 。

乾 踐 履 危 難 脫 危 去 患 。 入 福 喜 門 見 悔 大 君 。

坤 子 鉏 執 麟 春 秋 作 元 。 陰 聖 將 終 尼 父 悲 心 。

屯 夾 河 為 婚 期 至 无 船 。 搖 心 失 望 不 見 所 歡 。

蒙 天 孫 帝 子 與 日 月 處 。 光 榮 於 世 福 祿 繁 祉 。

需 三 年 人 妻 相 隨 奔 馳 。 終 日 不 食 精 氣 勞 疲 。

訟 禹 召 諸 侯 會 稽 南 山 。 執 玉 萬 國 天下 康 寧 。

師 早 霜 晚 雪 傷 害 禾 麥 。 損 功 棄 力 飢 无 所 食 。

比 嵩 融 持 戟 杜 伯 荷 弩 降 觀 下 國 誅 逐 无 道 。 夏 商 之 季 失 埶 外 走 。

小 畜 生 有 聖 德 上 配 大 極 。 皇 靈 建 中 受 我 以 福 。

履 下 田 陸 黍 萬 華 生 齒 。 大 雨 霖 集 波 病 潰 腐 。

泰 子 畏 於 匡 困 厄 陳 蔡 。 明 德 不 危 竟 克 免 害 。

否 有 兩 赤 頭 從 五 岳 來 。 謠 言 无 祐 趍 爾 之 林 。 俯 伏 聽 命 不 敢 動 搖 。

同 人 當 得 自 如 不 逢 凶 災 。 衰 者 復 興 終 无 禍 來 。

大 有 朽 根 刖 樹 華 葉 落 去 。 卒 逢 大 焱 隨 風 僵 仆 。

謙 葛 生 衍 蔓 絺 綌 為 願 。 家 道 篤 厚 父 兄 悅 喜 。

豫 東 行 求 玉 反 得 弊 石 。 名 曰 无 直 字 曰 醜 惡 。 眾 所 賤 薄 。

隨 瞻 白 因 弦 駑 孱 恐 怯 。 任 力 墮 劣 如 蝟 見 鵲 。 偃 視 恐 伏 不 敢 拒 格 。

蠱 瘡 痍 多 病 宋 公 危 殆 。 吳 子 巢 門 无 命 失 所 。

臨 東 山 西 岳 會 合 俱 食 。 百 喜 送 從 以 成 恩 福 。

觀 舞 非 其 處 失 節 多 悔 不 合 我 意 。

噬 嗑 南 循 汝 水 茂 樹 斬 枝 。 過 時 不 遇 惄 如 周 飢 。

賁 公 孫 駕 驪 載 遊 東 齊 。 延 陵 說 產 遺 我 紵 衣 。

剝 乘 輿 八 百 以 明 文 德 。 踐 土 葵 丘 齊 晉 受 福 。

復 雄 處 弱 水 雌 在 海 邊 。 別 離 將 食 哀 悲 於 心 。

无 妄 結 網 得 解 受 福 安 坐 終 无 患 禍 。

大 畜 秋 南 春 北 隨 時 休 息 。 處 和 履 中 安 无 憂 凶 。

頤 啟 戶 開 門 巡 狩 釋 冤 。 夏 臺 羑 里 湯 文 悅 喜 。

大 過 符 左 契 右 相 與 合 齒 。 乾 坤 利 貞 乳 生 六 子 。 長 大 成 就 風 言 如 母 。

坎 飢 蚕 作 室 絲 多 亂 緒 端 不 可 得 。

離 東 壁 飾 光 數 暗 不 明 。 主 母 嫉 妬 亂 我 業 事 。

咸 白 茅 縮 酒 靈 巫 拜 禱 。 神 嗜 飲 食 使 君 壽 考 。

恆 范 公 陶 夷 巧 賈 貨 資 。 東 之 營 丘 易 字 子 皮 。 抱 珠 載 金 多 得 利 歸 。

遯 三 羖 五 䍧 相 隨 俱 行 。 迷 入 空 澤 循 谷 宜 北 。 經 涉 六 駁 為 所 傷 賊 。

大 壯 雄 鵠 延 頸 欲 飛 入 關 。 雨 師 洒 道 瀸 我 袍 裘 。 重 車 難 前 侍 者 稽 止 。

晉 中 年 蒙 慶 今 歲 受 福 。 必 有 所 得 榮 寵 受 祿 。

明 夷 祿 如 周 公 建 國 洛 東 父 子 俱 封 。

家 人 安 床 厚 褥 不 得 久 宿 。 棄 我 嘉 讌 困 於 東 國 。 投 杼 之 憂 不 成 災 福 。

睽 蓄 積 有 餘 糞 土 不 居 。

蹇 心 願 所 喜 乃 今 逢 時 。 得 我 利 福 不 離 兵 革 。

解 目 不 可 合 憂 來 搔 足 。 怵 惕 危 懼 去 其 邦 族 。

損 福 德 之 士 懽 悅 日 喜 。 夷 吾 相 桓 三 歸 為 臣 賞 流 子 孫 。

益 夏 姬 附 耳 心 聽 悅 喜 利 以 傳 取 。

夬 叔 迎 兄 弟 遇 恭 在 陽 。 君 子 季 姬 。 並 坐 鼓 簧 。

姤 徙 巢 去 家 南 遇 白 烏 。 東 西 受 福 與 喜 相 得 。

萃 舜 登 大 禹 石 夷 之 野 。 徵 詣 玉 闕 拜 治 水 土 。

升 江 河 淮 海 天 之 都 市 。 商 人 受 福 國 家 富 有 。

困 隱 隱 填 填 火 燒 山 根 。 不 潤 我 鄰 獨 不 蒙 恩 。

井 闇 昧 不 明 耳 聾 不 聰 。 陷 入 深 淵 滅 頂 憂 凶 。

革 鳥 鳴 喈 喈 天 火 將 下 。 燔 我 館 舍 災 及 妃 后 。

鼎 十 雉 百 雛 常 與 母 俱 。 抱 雞 搏 虎 誰 敢 難 者 ？

震 營 城 洛 邑 周 公 所 作 。 世 建 三 十 年 歷 七 百 。 福 祐 盟 執 堅 固 不 落 。

艮 三 人 俱 行 別 離 將 食 。 一 身 五 心 反 復 迷 惑 。

漸 三 虎 搏 狼 力 不 相 當 。 如 鷹 格 雉 一 發 破 亡 。

歸 妺 養 虎 畜 狼 還 自 賊 傷 。 年 歲 息 長 疾 君 拜 禱 雖 危 不 凶 。

豐 後 時 失 利 不 得 所 欲 。

旅 雉 兔 之 東 以 理 為 傷 。 見 鷹 驚 走 死 於 谷 口 。

巽 秋 蛇 向 穴 不 失 其 節 。 夫 人 姜 氏 自 齊 復 入 。

渙 鳥 鳴 巢 端 一 呼 三 顛 。 搖 動 東 西 危 魂 不 安 。

節 命 夭 不 遂 死 多 鬼 祟 。 妻 子 啼 瘖 早 失 其 雄 。

中 孚 茆 屋 結 席 崇 我 文 德 。 三 辰 旂 旗 家 受 行 福 。

小 過 羅 網 四 張 鳥 无 所 翔 。 征 伐 困 極 飢 窮 不 食 。

既 濟 天 成 地 安 積 石 為 山 。 潤 洽 萬 里 人 賴 其 歡 。

未 濟 銅 人 銕 柱 暴 露 勞 苦 。 終 日 卒 歲 无 有 休 止 。

#@

 渙 之 

渙 望 幸 不 到 文 章 未 就 。 王 子 逐 兔 犬 踦 不 得 。

乾 焱 風 阻 越 車 馳 揭 揭 。 棄 古 追 思 失 其 和 節 心 憂 惙 惙 。

坤 蛇 得 澤 草 不 憂 危 殆 。

屯 兩 犬 爭 鬭 股 瘡 无 處 。 不 成 仇 讎 行 解 邪 去 。

蒙 因 禍 受 福 喜 盈 其 室 求 事 皆 得 。

需 江 多 寶 珠 海 多 大 魚 。 疾 行 亟 至 可 以 得 財 。

訟 二 牛 生 狗 以 戌 為 母 。 荊 夷 上 侵 姬 伯 出 走 。

師 安 息 康 居 異 國 穹 廬 。 非 吾 習 俗 使 我 心 憂 。

比 行 觸 天 罡 馬 死 車 傷 。 身 无 聊 賴 困 窮 乞 糧 。

小 畜 裸 裎 逐 狐 為 人 觀 笑 。 牝 雞 司 晨 主 作 亂 門 。

履 為 季 求 婦 家 在 東 海 。 水 長 无 船 不 見 所 觀 。

泰 男 女 合 室 二 姓 同 食 。 婚 姻 孔 云 宜 我 多 孫 。

否 太 微 帝 室 黃 帝 所 直 。 藩 屏 周 衛 不 可 得 入 。 常 安 常 存 終 无 禍 患 。

同 人 齎 金 觀 市 欲 買 騮 子 。 猾 偷 竊 發 盜 我 黃 寶 。

大 有 三 人 俱 行 欲 歸 故 鄉 。 望 邑 入 門 拜 見 家 懽 。

謙 娶 於 姜 呂 駕 迎 新 婦 。 少 齊 在 門 夫 子 悅 喜 。

豫 伯 仲 旅 行 南 求 大 䍧 。 長 孟 病 足 倩 季 負 囊 。 柳 下 之 貞 不 失 驪 黃 。

隨 潔 身 白 齒 衰 老 復 起 。 多 孫 眾 子 宜 利 姑 舅 。

蠱 獨 宿 憎 夜 嫫 母 畏 晝 。 平 王 逐 建 荊 子 憂 懼 。

臨 追 亡 逐 北 呼 還 幼 叔 。 至 止 而 得 復 歸 其 室 。

觀 鳥 飛 无 翼 兔 走 折 足 。 雖 欲 會 同 未 得 毉 功 。

噬 嗑 抱 空 握 虛 鳴 教 我 賈 利 去 不 來 。

賁 山 作 天 池 陸 地 為 海 。

剝 為 虎 所 囓 太 山 之 陽 。 眾 多 從 者 莫 敢 救 藏 。

復 逶 迤 四 牡 思 歸 念 母 。 王 事 靡 盬 不 得 安 處 。

无 妄 獼 猴 所 言 語 无 成 全 。 誤 我 白 烏 使 乾 口 來 。

大 畜 飛 不 遠 去 卑 斯 內 侍 祿 養 未 富 。

頤 大 尾 細 腰 重 不 可 搖 。 陰 權 制 國 平 子 逐 昭 。

大 過 旦 生 夕 死 名 曰 嬰 鬼 不 可 得 視 。

坎 子 畏 於 匡 困 於 陳 蔡 。 明 德 不 危 竟 免 厄 害 。

離 畏 昏 潛 處 候 時 朗 昭 。 卒 逢 白 日 為 世 榮 主 。

咸 白 烏 衘 餌 鳴 呼 其 子 。 施 翼 張 翅 來 從 其 母 。

恆 宮 商 角 徵 五 音 和 起 。 君 臣 父 子 弟 順 有 序 。 唐 虞 襲 德 國 无 災 咎 。

遯 季 姬 踟 躕 望 孟 城 隅 。 終 日 至 暮 不 見 齊 侯 。

大 壯 鬼 哭 於 社 悲 傷 无 後 。 甲 子 昧 爽 殷 人 絕 祀 。

晉 天子 所 予 福 祿 常 在 不 憂 危 殆 。

明 夷 比 目 附 翼 相 恃 為 福 。 姜 氏 季 女 與 君 合 德 。

家 人 翕 翕 䡘 䡘 稍 崩 墜 顛 滅 其 令 名 。

睽 折 若 蔽 目 不 見 稚 叔 。 三 足 孤 烏 遠 去 家 室 。

蹇 羊 腸 九 縈 相 推 稍 前 。 止 須 王 孫 乃 能 上 天 。

解 坤 厚 地 德 庶 物 蕃 息 。 平 康 正 直 以 綏 大 福 。

損 有 莘 外 野 不 逢 堯 主 。 復 居 窮 處 心 勞 志 苦 。

益 胸 長 景 行 來 觀 桑 柘 。 上 伯 日 喜 都 叔 允 藏 。

夬 周 師 伐 紂 勝 于 牧 野 。 甲 子 平 旦 天下 大 喜 。

姤 踰 江 求 橘 并 得 大 栗 。 烹 羊 食 炙 飲 酒 歌 笑 。

萃 敝 笱 在 梁 魴 逸 不 禁 。 漁 父 勞 苦 筐 筥 乾 口 空 虛 无 有 。

升 生 有 陰 孽 制 家 非 陽 遂 送 還 床 。 張 氏 易 公 憂 禍 重 凶 。

困 絕 域 異 路 多 有 怪 惡 。 使 我 驚 懼 思 我 故 處 。

井 迷 行 失 道 不 得 牛 馬 。 百 賈 逃 亡 市 空 无 有 。

革 雌 鸑 生 雛 祥 異 興 起 。 束 雲 龍 騰 民 戴 為 父 。

鼎 壘 壘 纍 纍 如 岐 之 室 。 畜 一 息 十 古 公 始 邑 。

震 瘡 瘍 疥 搔 孝 婦 不 省 。 君 多 疣 贅 四 牡 作 去 。

艮 羊 頭 兔 足 羸 瘦 少 肉 。 漏 囊 敗 粟 利 无 所 得 。

漸 薛 篾 從 靡 空 无 誰 是 。 言 季 子 明 樂 減 少 解 。

歸 妺 妺 為 貌 熟 敗 君 正 色 。 作 事 不 成 自 為 心 賊 。

豐 四 馬 共 轅 東 上 太 山 。 騂 驪 同 力 无 有 重 難 與 君 笑 言 。

旅 陰 變 為 陽 女 化 作 男 。 治 道 得 通 君 臣 相 承 。

巽 南 國 少 子 材 略 美 好 。 求 我 長 女 賤 薄 不 與 。 反 得 醜 惡 後 乃 天 悔 。

兌 昭 公 失 常 季 女 悖 狂 。 遜 齊 處 野 喪 其 寵 光 。

節 天 山 紫 芝 雍 梁 朱 草 。 長 生 和 氣 王 以 為 寶 。 公 尸 宥 食 福 祿 來 處 。

中 孚 牽 羊 不 前 與 心 戾 旋 。 聞 言 不 信 誤 紿 大 人 。

小 過 東 山 西 山 各 自 止 安 。 心 雖 相 望 竟 未 同 堂 。

既 濟 鹿 求 其 子 虎 廬 之 里 。 唐 伯 季 耳 貧 不 我 許 。

未 濟 三 虎 上 山 更 相 喧 喚 。 志 心 不 親 如 仇 與 怨 。

#@

 節 之 

節 海 為 水 王 聰 聖 且 明 。 百 流 歸 德 无 有 叛 逆 常 饒 優 足 。

乾 虎 呴 怒 咆 慎 戒 外 憂 。 上 下 俱 搔 士 民 无 聊 。

坤 探 巢 得 雛 仇 鵲 俱 來 使 我 心 憂 。

屯 日 望 一 食 常 恐 不 足 祿 命 寡 薄 。

蒙 良 馬 疾 走 千 里 一 宿 。 逃 難 它 鄉 誰 能 追 復 ？

需 鵲 巢 烏 城 上 下 不 親 。 內 外 乖 畔 子 走 矢 頑 。

訟 雲 龍 集 會 征 討 西 戎 。 招 邊 定 眾 誰 敢 當 鋒 。

師 春 多 膏 澤 夏 潤 優 渥 。 稼 穡 成 熟 畝 獲 百 斛 。

比 童 妾 獨 宿 長 女 未 室 利 无 所 得 。

小 畜 四 亂 不 安 東 西 為 患 。 退 止 我 足 无 出 邦 域 。 乃 得 全 完 賴 其 生 福 。

履 長 寧 履 福 安 我 百 國 。 嘉 賓 上 堂 與 季 同 床 。

泰 騏 驎 綠 耳 章 明 造 父 。 伯 夙 成 季 共 成 霸 功 為 晉 元 輔 。

否 張 陳 嘉 謀 贊 成 漢 都 。 主 歡 民 喜 其 樂 休 休 。

同 人 大 面 長 頸 未 解 君 憂 。

大 有 畏 昏 不 行 待 旦 昭 明 。 燎 獵 受 福 老 賴 其 慶 。

謙 伯 去 我 東 首 髮 如 蓬 。 長 夜 不 寐 憂 繫 心 胸 。

豫 朽 條 腐 索 不 堪 施 用 。 安 靜 候 時 以 待 親 知 。

隨 比 目 四 翼 相 倚 為 福 。 姜 氏 季 氏 與 君 合 德 。

蠱 履 階 升 墀 高 登 崔 嵬 。 福 祿 洋 溢 依 天 之 威 。

臨 奢 淫 愛 嗇 神 所 不 福 。 靈 祗 憑 怒 鬼 障 其 室 。

觀 大 步 小 車 南 到 喜 家 。 送 我 豹 裘 與 福 載 來 。

噬 嗑 東 行 西 步 失 次 後 舍 。 與 彼 作 期 不 覺 至 夜 。 乾 侯 野 井 昭 君 失 居 。

賁 喜 樂 抃 躍 來 迎 名 家 。 鵲 巢 百 兩 獲 利 養 福 。

剝 非 理 後 來 誰 肯 相 與 ？ 往 而 不 獲 徒 勞 道 路 。

復 北 虜 匈 奴 數 侵 邊 境 。

无 妄 征 不 以 禮 辭 乃 无 名 。 縱 獲 臣 子 伯 功 不 成 。

大 畜 景 星 照 堂 麟 遊 鳳 翔 。 仁 施 大 行 頌 聲 作 興 。

頤 文 明 之 世 銷 鋒 鑄 耜 。 以 道 順 民 百 王 不 易 。

大 過 鳥 飛 无 羽 雞 鬭 折 距 。 徒 自 長 嗟 誰 肯 為 侶 ？

坎 群 隊 虎 狼 齧 彼 牛 羊 。 道 路 不 通 妨 農 害 商 。

離 商 伯 沉 醉 庶 兄 奔 走 。 淫 女 蕩 夫 仁 德 並 孤 。

咸 三 狸 搏 鼠 遮 遏 前 後 。 當 此 之 時 不 能 脫 走 。

恆 陶 叔 孔 圉 不 處 亂 國 。 初 雖 未 萌 後 受 福 慶 。

遯 奮 翅 鼓 翼 翱 翔 外 國 。 逍 遙 北 域 不 入 溫 室 。

大 壯 德 音 孔 博 升 在 王 室 。 八 極 蒙 祐 受 其 福 祿 。

晉 當 變 立 權 擿 解 患 難 。 霍 然 冰 釋 大 國 以 安 。

明 夷 羽 動 角 甘 雨 續 草 木 茂 年 歲 熟 。

家 人 天 所 佑 助 福 來 禍 去 君 王 何 憂 ？

睽 方 啄 宣 口 聖 智 仁 厚 。 釋 解 倒 懸 唐 國 大 安 。

蹇 葛 藟 蒙 棘 華 不 得 實 。 讒 佞 亂 政 使 恩 壅 塞 。

解 皇 母 多 恩 字 養 孝 孫 。 脫 於 襁 褓 成 就 為 君 。

損 積 冰 不 溫 北 陸 苦 寒 。 露 宿 多 風 君 子 傷 心 。

益 伯 夷 叔 齊 貞 廉 之 師 。 以 德 防 患 憂 禍 不 存 。

夬 一 雌 二 雄 子 不 知 公 。 亂 我 族 類 使 吾 心 憤 。

姤 主 安 多 福 天 祿 所 伏 。 居 之 寵 昌 君 子 有 光 。

萃 千 歲 槐 根 利 多 斧 瘢 。 樹 維 枯 屈 枝 葉 不 出 。

升 周 師 伐 紂 勝 殷 牧 野 。 甲 子 平 旦 天下 大 喜 。

困 日 走 月 步 趍 不 同 舍 。 夫 妻 反 目 主 君 失 居 。

井 宣 髮 龍 叔 為 王 主 國 。 安 土 成 稷 天下 蒙 福 。

革 諷 德 誦 功 周 美 盛 隆 。 惠 旦 輔 成 光 濟 沖 人 。

鼎 三 夜 不 寢 憂 來 益 甚 。 戒 以 危 懼 棄 其 安 居 。

震 恩 願 所 之 乃 今 逢 時 。 洗 濯 故 憂 拜 其 懽 來 。

艮 噂 噂 囁 囁 夜 行 晝 伏 。 謀 議 我 資 來 竊 吾 室 。

漸 騂 牛 亡 子 鳴 於 大 野 。 申 復 陰 徵 還 歸 其 母 說 以 除 悔 。

歸 妹 王 良 善 御 伯 樂 知 馬 。 周 旋 步 趨 行 中 規 矩 。 止 息 有 節 延 命 壽 考 。

豐 釋 然 遠 咎 避 患 害 早 。 田 獲 三 狐 以 貝 為 寶 。

旅 仁 獸 所 處 國 无 凶 咎 。 市 賈 十 倍 復 歸 惠 里 。

巽 六 目 俱 視 各 欲 有 志 。 心 意 不 同 乖 戾 生 訟 。

兌 傅 說 王 良 驂 御 四 龍 。 周 徑 萬 里 无 有 危 凶 。

渙 仲 伯 季 叔 日 暮 寢 寐 。 醉 醒 失 明 喪 其 貝 囊 臥 拜 道 旁 。

中 孚 江 有 寶 珠 海 多 大 魚 。 亟 行 疾 至 所 以 得 財 。

小 過 遠 視 千 里 不 見 所 持 。 離 婁 之 明 无 益 於 耳 。

既 濟 弱 足 刖 跟 不 利 出 門 。 市 賈 无 嬴 折 亡 為 患 。

未 濟 利 盡 得 媒 時 不 我 來 。 鳴 雌 深 涉 寡 宿 獨 居 。

#@

 中 孚 之 

中 孚 烏 鳥 譆 譆 天 火 將 下 。 燔 我 屋 室 災 及 妃 后 。

乾 黃 虹 之 野 賢 君 所 在 。 管 仲 為 相 國 无 災 咎 。

坤 符 左 契 右 梁 叔 有 若 。 相 與 合 齒 乾 坤 利 貞 。 乳 生 六 子 長 大 成 就 拋 吾 如 母 。

屯 蝗 齧 我 稻 驅 不 可 去 。 實 穗 无 有 但 見 空 藁 。

蒙 嬰 孩 求 乳 母 歸 其 子 黃 麑 悅 喜 。

需 折 若 蔽 目 不 見 稚 叔 。 失 旅 亡 民 遠 去 家 室 。

訟 䍧 羊 肥 首 君 子 不 飽 。 年 飢 孔 荒 士 民 危 殆 。

師 靈 龜 陸 處 盤 桓 失 所 。 伊 子 退 耕 桀 亂 无 輔 。

比 威 約 拘 囚 為 人 所 誣 。 皋 陶 平 理 幾 得 脫 免 。

小 畜 烏 升 鵲 舉 照 臨 東 海 。 厖 降 庭 堅 為 陶 叔 後 。 封 於 英 六 福 履 綏 厚 。

履 四 目 相 視 稍 近 同 軌 。 日 昳 之 後 見 吾 伯 姊 。

泰 大 步 上 車 南 到 喜 家 。 送 我 狐 裘 與 福 載 來 。

否 卒 都 和 合 未 敢 面 見 。 媒 妁 无 良 使 我 不 香 。

同 人 鴻 飛 循 陸 公 出 不 復 伯 氏 客 宿 。

大 有 代 戍 失 期 患 生 无 聊 。 懼 以 發 難 為 我 開 基 邦 國 憂 愁 。

謙 齊 魯 爭 言 戰 於 龍 門 。 搆 怨 結 禍 三 世 不 安 。

豫 周 政 養 賤 背 生 人 足 。 陸 行 不 安 國 危 為 患 。

隨 蜩 螗 歡 翹 草 木 嘉 茂 。 百 果 蕃 生 日 益 多 有 。

蠱 薄 災 暴 虐 風 吹 雲 卻 。 欲 上 不 得 復 歸 其 宅 。

臨 乘 騮 駕 驪 遊 至 東 齊 。 遭 遇 行 旅 逆 我 以 資 厚 得 利 歸 。

觀 鳳 生 七 子 同 巢 共 乳 歡 悅 相 保 。

噬 嗑 桃 雀 竊 脂 巢 於 小 枝 。 搖 動 不 安 為 風 所 吹 。 心 寒 漂 搖 常 憂 殆 危 。

賁 東 山 西 山 各 自 止 安 。 雖 相 登 望 竟 未 同 堂 。

剝 匍 伏 走 出 驚 懼 皇 恐 。 白 虎 生 孫 蓐 收 在 後 。

復 重 弋 射 隼 不 知 所 定 。 質 疑 蓍 龜 明神 祭 報 。 告 以 肥 牡 宜 利 止 居 。

无 妄 開 門 內 福 喜 至 我 側 。 嘉 門 善 祥 為 吾 室 宅 。 宮 城 洛 邑 以 招 文 德 。

大 畜 烏 飛 狐 鳴 國 亂 不 寧 。 下 強 上 弱 為 陰 所 刑 。

頤 三 雞 啄 粟 八 雛 從 食 。 飢 鳶 卒 擊 失 亡 兩 叔 。

大 過 歎 息 不 悅 憂 從 中 出 。 喪 我 金 嬰 无 妄 失 位 。

坎 剛 柔 相 呼 三 姓 為 家 。 霜 降 既 同 惠 我 以 仁 。

離 送 我 季 女 至 於 蕩 道 。 齊 子 旦 夕 留 連 久 處 。

咸 低 頭 竊 視 有 所 遇 避 。 行 作 不 利 酒 酸 魚 餒 眾 莫 貪 嗜 。

恆 典 策 法 書 藏 閣 蘭 臺 。 雖 遭 亂 潰 獨 不 遇 災 。

遯 旦 醉 病 酒 暮 多 瘳 愈 不 反 為 咎 。

大 壯 畫 龍 頭 頸 文 章 未 成 。 甘 言 美 語 說 辭 無 名 。

晉 日 月 運 行 一 寒 一 暑 。 榮 寵 赫 赫 不 可 得 保 。 顛 躓 殞 墜 更 為 士 伍 。

明 夷 爭 利 王 市 朝 多 君 子 。 蘇 氏 六 國 獲 其 榮 寵 。

家 人 六 蛇 奔 走 俱 入 茂 草 。 驚 於 長 塗 畏 懼 啄 口 。

睽 懸 貆 素 餐 食 非 其 任 。 失 轝 剝 廬 休 坐 徙 居 。

蹇 歡 欣 九 子 俱 見 大 喜 。 攜 提 福 善 王 孫 是 富 。

解 伯 夷 叔 齊 貞 廉 之 師 。 以 德 防 患 憂 禍 不 存 。

損 雄 聖 伏 名 人 匿 麟 驚 。 走 鳳 飛 北 亂 潰 未 息 。

益 久 鰥 无 偶 思 配 織 女 。 求 其 非 望 自 令 寡 處 。

夬 破 亡 之 國 天 所 不 福 難 以 止 息 。

姤 老 慵 多 郤 弊 政 為 賊 。 阿 房 驪 山 子 嬰 失 國 。

萃 三 羖 六 䍧 相 隨 俱 行 。 迷 入 空 澤 遙 涉 虎 廬 。 為 所 傷 賊 死 於 牙 腹 。

升 囁 囁 處 懼 昧 冥 相 摶 。 多 言 少 實 語 无 成 事 。

困 武 陽 漸 離 擊 筑 善 歌 。 慕 丹 之 義 為 燕 助 軻 。 陰 謀 不 遂 霍 自 死 亡 功 名 賈 施 。

井 尹 氏 伯 奇 父 子 分 離 。 无 罪 被 辜 長 舌 為 災 。

革 五 精 亂 行 政 逆 皇 恩 。 湯 武 赫 怒 共 伐 我 域 。

鼎 西 歷 玉 山 東 入 玉 門 。 登 上 福 堂 飲 萬 歲 漿 。

震 行 觸 夫 忌 與 司 命 牾 。 執 囚 束 縛 拘 制 於 吏 幽 人 有 喜 。

艮 機 父 不 賢 朝 多 讒 臣 。 君 失 其 政 保 家 久 貧 。

漸 三 人 俱 行 北 求 大 䍧 。 長 孟 病 足 請 季 負 囊 。 柳 下 之 貞 不 失 我 糧 。

歸 妺 鵲 思 其 雄 欲 隨 鳳 東 。 順 理 羽 翼 出 次 須 日 。 中 留 北 邑 復 歸 其 室 。

豐 常 得 自 如 不 逢 禍 災 。

旅 白 鵠 遊 望 君 子 以 寧 。 履 德 不 愆 福 祿 來 成 。

巽 膚 敏 之 德 發 憤 晨 食 。 虜 豹 擒 說 為 王 得 福 。

兌 百 足 俱 行 相 輔 為 強 。 三 聖 翼 事 國 富 民 康 。

渙 生 不 逢 時 困 且 多 憂 。 年 衰 老 極 中 心 悲 愁 。

節 出 門 蹉 跌 看 道 後 旅 。 買 羊 逸 亡 取 物 逃 走 。 空 手 握 拳 坐 恨 相 咎 。

小 過 牧 羊 稻 田 聞 虎 喧 讙 。 畏 懼 惕 息 終 无 禍 患 。

既 濟 龍 潛 鳳 北 其 子 變 服 陰 孽 萌 作 。

未 濟 國 无 比 鄰 相 與 爭 強 。 紛 紛 匈 匈 天下 擾 憂 。

#@

 小 過 之 

小 過 初 雖 驚 惶 後 反 无 傷 受 其 福 慶 。

乾 積 德 累 仁 靈 祐 順 信 福 祉 日 增 。

坤 謹 慎 重 言 不 幸 遭 患 。 周 邵 述 職 脫 免 牢 開 。

屯 鳥 飛 鼓 翼 喜 樂 堯 德 。 虞 夏 美 功 要 荒 賓 服 。

蒙 牙 孽 生 齒 室 堂 啟 戶 。 幽 人 利 貞 鼓 翼 起 舞 。

需 使 伯 東 求 拒 不 肯 行 。 與 叔 爭 訟 更 相 毀 傷 。

訟 手 足 易 處 頭 尾 顛 倒 。 公 為 雌 嫗 亂 其 蚕 織 。

師 匠 卿 操 斧 豫 章 危 殆 。 袍 衣 脫 剝 祿 命 訖 已 。

比 天 女 踞 床 不 成 文 章 。 南 箕 无 舌 飯 多 砂 糠 。 虛 象 盜 名 雌 雄 折 頸 。

小 畜 大 椎 破 轂 長 舌 亂 國 。 墻 茨 之 言 三 世 不 安 。

履 衘 命 辱 使 不 堪 厥 事 。 中 墜 落 去 更 為 負 載 。

泰 三 虵 共 室 同 類 相 得 。 甘 露 時 降 生 我 百 穀 。

否 衣 繡 夜 遊 與 君 相 逢 。 除 患 解 惑 使 我 不 憂 。

同 人 被 髮 獸 心 難 與 為 鄰 。 來 如 風 雲 去 如 絕 絃 為 狼 所 殘 。

大 有 剛 柔 相 呼 二 姓 為 家 。 霜 降 既 同 惠 我 以 仁 。

謙 牛 耳 聾 聵 不 曉 齊 味 。 委 以 鼎 俎 治 亂 憒 憒 。

豫 低 頭 竊 視 有 所 畏 避 。 行 作 不 利 酒 酢 魚 餒 眾 莫 貪 嗜 。

隨 雨 師 娶 婦 黃 巖 季 子 。 成 禮 既 婚 相 呼 南 上 膏 我 下 土 年 歲 大 有 。

蠱 戴 盆 望 天 不 見 星 辰 。 顧 小 失 大 遁 逃 墻 外 。

臨 二 人 輦 車 徙 去 其 家 。 井 沸 釜 鳴 不 可 以 居 。

觀 攘 臂 反 肘 怒 不 可 二 。 佷 戾 腹 心 无 以 為 市 。

噬 嗑 湯 世 之 憂 轉 解 喜 來 。

賁 忠 信 輔 成 王 政 不 傾 。 公 劉 肇 舉 文 武 綏 之 。

剝 登 高 斬 木 頓 躓 陷 險 。 車 傾 馬 疲 伯 叔 吁 嗟 。

復 桑 方 隕 落 黃 敗 其 葉 。 失 勢 傾 側 如 无 所 立 。

无 妄 鸞 鳳 翱 翔 集 于 喜 國 。 念 我 伯 姊 與 母 相 得 。

大 畜 陰 淫 所 居 盈 溢 過 度 傷 害 禾 稼 。

頤 霄 冥 高 山 道 險 峻 難 。 王 孫 罷 極 困 於 阪 間 。

大 過 和 璧 隋 珠 為 火 所 燒 。 冥 昧 失 明 奪 精 无 光 棄 於 道 傍 。

坎 虞 君 好 神 惠 我 老 親 。 恭 承 宗 廟 雖 慍 不 去 復 我 內 事 。

離 爪 牙 之 夫 怨 毒 祈 父 。 轉 憂 與 己 傷 不 及 母 。

咸 倉 盈 庾 億 宜 稼 黍 稷 年 歲 有 息 。

恆 窗 牖 戶 房 通 利 光 明 。 賢 智 輔 聖 仁 德 大 行 。 家 給 人 足 海 內 殷 昌 。

遯 切 切 之 患 凶 重 憂 荐 為 虎 所 吞 。

大 壯 水 无 魚 池 陸 為 海 涯 。 君 子 失 居 小 人 相 攜 。

晉 九 疑 鬱 林 沮 濕 不 中 。 鸞 鳳 所 惡 君 子 攸 去 。

明 夷 六 翮 況 飛 走 歸 不 及 。 脫 歸 王 室 亡 其 騂 特 。

家 人 不 直 莊 公 與 我 爭 訟 。 媒 伯 无 禮 自 令 塞 壅 。

睽 倉 庾 多 億 宋 公 危 殆 。 吳 子 巢 門 殞 命 失 所 。

蹇 失 羊 捕 牛 无 損 无 憂 。

解 夏 麥 麩 䵃 霜 擊 其 芒 。 疾 君 敗 國 使 我 誅 傷 。

損 昧 昧 暗 暗 不 知 白 黑 。 風 雨 亂 擾 光 明 伏 匿 幽 王 失 國 。

益 執 斧 破 薪 使 媒 求 婦 。 和 合 二 姓 親 迎 斯 須 。 色 比 毛 嬙 姑 翁 悅 喜 。

夬 六 疾 生 狂 癡 走 妄 行 。 北 入 患 門 與 禍 為 鄰 。

姤 驅 羊 就 群 佷 不 肯 前 。 慶 季 愎 諫 子 之 被 患 。

萃 二 人 異 路 東 趍 西 步 。 十 里 之 外 不 相 知 處 。

升 義 不 勝 情 以 欲 自 營 。 覩 利 危 躬 折 角 摧 頸 。

困 騷 騷 擾 擾 不 安 其 類 。 疾 在 頸 項 凶 危 為 憂 。

井 三 河 俱 合 水 怒 湧 躍 。 壞 我 王 屋 民 困 於 食 。

革 陽 曜 旱 疾 傷 病 稼 穡 農 人 无 食 。

鼎 流 浮 出 食 載 劵 入 屋 。 釋 鞍 繫 馬 西 南 廡 下 。

震 門 戶 之 居 可 以 止 舍 。 進 仕 不 殆 安 樂 相 保 。

艮 過 時 不 歸 雌 雄 苦 悲 。 徘 徊 外 國 與 母 分 離 。

漸 中 田 有 廬 彊 塲 有 瓜 。 獻 進 皇 祖 曾 孫 壽 考 。

歸 妺 失 恃 无 友 嘉 福 出 走 傫 如 喪 狗 。

豐 反 鼻 岐 頭 三 寡 獨 居 。

旅 衣 裳 顛 倒 為 王 來 呼 。 成 就 東 周 封 受 大 福 。

巽 飛 不 遠 去 還 歸 故 處 興 事 多 悔 。

兌 含 血 走 禽 不 曉 五 音 。 匏 巴 鼓 瑟 不 悅 於 心 。

渙 求 玉 獲 石 非 心 所 欲 祝 願 不 得 。

節 山 崩 谷 絕 大 福 盡 歇 。 涇 渭 失 紀 玉 石 既 已 。

中 孚 雜 目 懼 怒 不 安 其 居 。 散 渙 府 藏 无 有 利 得 。

既 濟 眾 邪 充 側 鳳 凰 折 翼 。 微 子 復 北 去 其 邦 國 。

未 濟 六 月 采 芑 征 伐 无 道 。 張 仲 方 叔 剋 敵 飲 酒 。

#@

 既 濟 之 

既 濟 玄 兔 指 掌 與 足 相 恃 。 謹 訊 詰 問 誣 情 自 直 。 冤 死 誰 告 口 為 身 禍 。

乾 游 駒 石 門 騄 耳 安 全 。 受 福 西 鄰 歸 邑 玉 泉 。

坤 陽 春 生 草 萬 物 盛 興 。 君 子 所 居 災 禍 不 到 。

屯 人 无 足 法 緩 除 才 出 。 雄 走 羊 驚 不 失 其 家 。

蒙 太 山 止 奔 變 見 太 微 。 陳 吳 廢 忽 作 為 禍 患 。

需 乘 龍 吐 光 使 暗 後 明 。 燎 獵 大 得 六 師 以 昌 。

訟 羊 頭 兔 足 羸 瘦 少 肉 。 漏 囊 貯 粟 利 无 所 得 。

師 因 禍 受 福 喜 盈 其 室 。 螟 虫 不 作 君 无 可 得 。

比 舜 升 大 禹 石 夷 之 野 。 徵 詣 王 闕 拜 治 水 土 。

小 畜 烏 子 鵲 雛 常 與 母 俱 。 顧 類 群 族 不 離 其 巢 。

履 夷 羿 所 射 發 輒 有 獲 。 矰 加 鵲 鷹 雙 鳥 俱 得 。

泰 晨 風 文 翰 大 舉 就 溫 。 昧 過 我 邑 羿 无 所 得 。

否 六 喜 三 福 南 至 歡 國 。 與 喜 忻 樂 珪 我 潔 德 。

同 人 鬭 龍 股 折 日 遂 不 明 。 自 外 為 主 弟 伐 其 兄 。

大 有 蒙 慶 受 福 有 所 獲 得 不 利 出 門 。

謙 蠻 戎 夷 狄 太 陰 所 積 。 涸 冰 沍 寒 君 子 不 存 。

豫 畏 昏 潛 處 候 時 昭 明 。 卒 遭 白 日 為 榮 祿 主 。

隨 水 流 趍 下 欲 至 東 海 。 求 我 所 有 買 魴 與 鯉 。

蠱 冠 帶 南 遊 與 福 喜 期 。 徼 於 嘉 國 拜 為 逢 時 。

臨 莎 雞 振 羽 為 季 門 戶 。 新 沐 彈 冠 仲 公 悅 喜 。

觀 結 衿 流 粥 遭 讒 桎 梏 。 周 召 述 職 身 受 大 福 。

噬 嗑 田 鼠 野 雞 意 常 欲 逃 。 拘 制 籠 檻 不 得 動 搖 。

賁 居 華 巔 觀 浮 雲 。 風 不 搖 雨 不 濡 。 心 平 安 无 咎 憂 。

剝 傾 倚 將 顛 不 能 得 存 。 英 雄 作 業 家 困 无 年 。

復 心 願 所 喜 今 乃 逢 時 。 保 我 利 福 不 離 兵 革 。

无 妄 靈 龜 陸 處 盤 桓 失 所 。 阿 衡 退 耕 夏 封 於 國 。

大 畜 弱 水 之 右 有 西 王 母 。 生 不 知 老 與 天 相 保 不 利 行 旅 。

頤 抱 瓌 求 金 日 暮 坐 吟 。 終 月 卒 歲 竟 无 成 功 。

大 過 言 笑 未 畢 憂 來 暴 卒 。 身 加 搤 檻 囚 繫 縛 束 。

坎 望 幸 不 到 文 章 未 成 。 王 子 逐 兔 犬 踦 不 得 。

離 震 慄 恐 懼 多 所 畏 惡 。 行 道 留 難 不 可 以 步 。

咸 雄 狐 綏 綏 登 山 崔 嵬 。 昭 告 顯 功 大 福 允 興 。

恆 火 起 吾 後 喜 炙 倉 廡 。 龍 衘 水 深 潠 注 屋 柱 雖 憂 无 咎 。

遯 危 坐 至 暮 請 求 不 得 。 膏 澤 不 降 政 戾 民 忒 。

大 壯 孟 春 和 氣 鷹 隼 搏 鷙 。 眾 雀 憂 憒 。

晉 緩 法 長 奸 不 肯 理 冤 。 浮 沉 失 節 君 受 其 患 。

明 夷 魚 鱉 貪 餌 死 於 網 釣 。 受 危 國 寵 為 身 殃 咎 。

家 人 金 精 輝 怒 帶 劍 過 午 。 徘 徊 高 庫 宿 於 山 谷 。 兩 虎 相 拒 弓 矢 滿 野 。

睽 四 目 相 望 稍 近 同 光 並 坐 鼓 簧 。

蹇 茹 芝 餌 黃 飲 酒 玉 英 。 與 神 流 通 長 无 憂 凶 。

解 求 璋 嘉 鄉 惡 虵 不 行 。 道 出 岐 口 還 復 其 床 。

損 天 門 地 戶 幽 冥 不 覩 不 知 所 在 。

益 跌 足 息 肩 有 所 忌 難 。 金 城 鐵 郭 以 銅 為 關 。 藩 屏 自 衛 安 止 无 患 。

夬 三 雁 俱 飛 欲 歸 稻 池 。 先 涉 雚 澤 為 矢 所 射 傷 我 胸 臆 。

姤 濟 流 難 渡 濡 我 衣 袴 。 五 子 善 櫂 脫 无 他 故 。

萃 飲 酒 醉 酗 跳 起 爭 鬭 。 伯 傷 叔 僵 東 家 治 喪 。

升 跌 躓 未 起 後 失 利 市 。 蒙 被 咎 殃 。

困 辰 次 降 婁 建 星 中 堅 子 无 遠 行 。 外 顛 霄 陷 遂 命 訖 終 。

井 商 風 召 寇 來 呼 外 盜 。 間 諜 內 應 與 我 爭 鬭 。 殫 已 寶 藏 主 人 不 勝 。

革 甘 露 醴 泉 太 平 機 關 。 仁 德 感 應 歲 樂 民 安 。

鼎 祭 仲 子 突 要 門 逐 忽 。 禍 起 子 商 弟 伐 其 兄 鄭 久 不 昌 。

震 反 孽 難 步 留 不 反 舍 。 露 宿 澤 陂 亡 其 襦 袴 。

艮 狼 虎 結 謀 相 聚 為 保 。 伺 候 牛 羊 病 我 商 人 。

漸 明 德 克 敏 重 華 貢 舉 。 放 勳 徵 用 八 哲 蒙 佑 。

歸 妺 貧 鬼 守 門 日 破 我 盆 。 毀 罌 傷 瓶 空 虛 无 子 。

豐 天 命 赤 烏 與 兵 徼 期 。 征 伐 无 道 箕 子 遊 遨 。

旅 威 約 拘 囚 為 人 所 誣 。 皋 陶 平 理 剖 械 出 牢 脫 歸 家 閭 。

巽 羊 驚 虎 狼 聳 耳 群 聚 。 无 益 威 彊 為 齒 所 傷 。

兌 初 雖 號 啼 後 必 慶 笑 。 光 明 照 耀 百 喜 如 意 。

渙 馬 服 長 股 宜 行 善 市 。 蒙 祐 諧 耦 獲 金 五 倍 。

節 應 門 內 崩 誅 賢 殺 暴 。 上 下 咸 悖 景 公 失 位 。 長 歸 無 恆 望 妻 不 來 。

中 孚 執 斧 破 薪 使 媒 求 婦 。 好 合 二 姓 親 御 斯 須 。 色 比 毛 嬙 姑 悅 公 喜 。

小 過 兩 輪 日 轉 南 上 大 阪 。 四 馬 共 轅 无 有 險 難 與 禹 笑 言 。

未 濟 千 柱 百 梁 終 不 傾 僵 周 宗 寧 康 。

#@

 未 濟 之 

未 濟 忠 慢 未 習 單 酒 糗 脯 。 數 至 神 前 欲 求 所 顧 反 得 大 患 。

乾 旦 生 夕 死 名 曰 嬰 鬼 不 可 得 視 。

坤 大 步 上 車 南 到 喜 家 。 送 我 狐 裘 與 福 喜 來 。

屯 西 多 小 星 三 五 在 東 。 早 夜 晨 行 勞 苦 无 功 。

蒙 北 陸 藏 冰 君 子 心 悲 。 困 於 粒 食 鬼 驚 我 門 。

需 山 水 暴 怒 壞 折 梁 柱 。 稽 難 行 旅 留 連 愁 苦 。

訟 比 目 四 翼 來 安 吾 國 。 福 喜 上 堂 與 我 同 床 。

師 狡 兔 趯 趯 良 犬 逐 咋 。 雄 雌 爰 爰 為 鷹 所 獲 。

比 增 祿 益 福 喜 來 入 室 解 除 憂 惑 。

小 畜 騎 龍 乘 風 上 見 神 公 。 彭 祖 受 刺 王 喬 贊 通 巫 咸 就 位 拜 福 无 窮 。

履 天 火 卒 起 燒 我 旁 里 。 延 及 吾 家 空 盡 己 財 。

泰 金 帛 共 寶 宜 與 我 市 。 嫁 娶 有 息 利 得 過 倍 。

否 鬼 魅 之 居 凶 不 可 舍 。

同 人 鳥 飛 兔 走 各 有 畏 惡 。 鵰 鷹 為 賊 亂 我 室 舍 。

大 有 初 雖 驚 惶 後 乃 无 傷 受 其 福 慶 。

謙 兩 金 相 擊 勇 氣 均 敵 。 日 月 鬭 戰 不 破 不 缺 。

豫 曳 綸 河 海 掛 釣 魴 鯉 。 王 孫 利 德 以 享 仲 友 。

隨 犬 畏 狼 虎 依 人 有 輔 。 三 夫 執 戟 伏 不 敢 起 身 安 无 咎 。

蠱 蜘 蛛 作 網 以 伺 行 旅 。 青 蠅 嚵 聚 以 求 膏 腴 。 觸 我 羅 絆 為 網 所 得 。

臨 所 望 在 外 鼎 金 方 來 。 拭 爵 滌 罍 炊 食 待 之 不 為 季 憂 。

觀 日 月 並 居 常 暗 匪 明 。 高 山 崩 顛 丘 陵 為 谿 。

噬 嗑 春 服 既 成 載 華 復 生 。 莖 葉 盛 茂 實 穗 泥 泥 。

賁 華 首 山 頭 仙 道 所 由 。 利 以 居 止 長 无 咎 憂 。

剝 三 狐 群 哭 自 悲 孤 獨 。 野 无 所 遊 死 於 丘 室 。

復 火 中 暑 退 禾 黍 其 食 。 商 人 不 至 市 空 无 有 。

无 妄 獨 立 山 顛 求 鹿 耕 田 。 草 木 不 闢 秋 飢 无 年 。

大 畜 火 雖 熾 在 吾 後 。 寇 雖 近 在 吾 右 。 身 安 吉 不 危 殆 。

頤 𪙨 𪙨 𪘙 𪘙 貧 鬼 相 責 。 无 有 懽 怡 一 日 九 結 。

大 過 追 亡 逐 北 呼 還 幼 叔 。 至 山 而 得 反 歸 其 室 。

坎 衘 命 辱 使 不 堪 厥 事 。 遂 墮 落 去 更 為 斯 吏 。

離 被 珠 衘 玉 沐 浴 仁 德 。 應 聘 唐 國 四 門 穆 穆 。 蟊 賊 不 作 凶 惡 伏 匿 。

咸 機 關 不 便 不 能 出 言 。 精 成 通 道 為 人 所 冤 。

恆 甕 破 盆 缺 南 行 亡 失 。

遯 唇 亡 齒 寒 積 日 凌 根 。 朽 不 可 用 為 身 災 患 。

大 壯 蒙 惑 憧 憧 不 知 西 東 。 魁 罡 指 南 告 我 室 中 。 利 以 宜 止 去 國 憂 患 。

晉 鳥 鴟 搏 翼 以 避 陰 賊 。 盜 伺 二 女 賴 厥 生 福 。 旱 災 為 疾 君 无 黍 稷 。

明 夷 名 成 德 就 項 領 不 試 。 景 公 耄 老 尼 父 逝 去 。

家 人 言 與 心 詭 西 行 東 坐 。 鯀 湮 洪 水 佞 賊 為 禍 。

睽 獫 狁 匪 度 治 兵 焦 穫 。 伐 鎬 及 方 與 周 爭 彊 。 元 戎 其 駕 衰 及 夷 王 。

蹇 三 火 起 明 雨 滅 其 光 。 高 位 疾 顛 驕 恣 誅 傷 。

解 承 川 決 水 為 吾 之 祟 使 我 心 憒 。 毋 樹 麻 枲 居 止 凶 咎 。

損 厭 浥 晨 夜 道 多 湛 露 。 沾 我 襦 袴 重 難 以 步 。

益 宜 行 賈 市 所 求 必 倍 。 載 喜 抱 子 與 利 為 友 。

夬 陰 變 為 陽 女 化 為 男 。 治 道 得 通 君 臣 相 承 。

姤 樹 蔽 牡 荊 生 蘙 山 旁 。 仇 敵 背 憎 孰 肯 相 迎 ？

萃 坐 茵 乘 軒 據 德 宰 臣 。 虞 叔 受 命 六 合 和 親 。

升 雲 興 蔽 日 雨 集 草 木 年 茂 歲 熟 。

困 蟠 梅 折 枝 與 母 別 離 絕 不 相 知 。

井 天 旱 水 涸 枯 槁 无 澤 。 困 於 沙 石 未 有 所 獲 。

革 圭 璧 琮 璜 執 禮 見 王 。 百 里 甯 戚 應 聘 齊 秦 。

鼎 龍 渴 求 飲 黑 雲 景 從 。 河 伯 捧 醴 跪 進 酒 漿 流 潦 滂 滂 。

震 雹 梅 零 蔕 心 思 憒 憒 亂 我 靈 氣 。

艮 鹿 求 其 子 虎 廬 之 里 。 唐 伯 季 耳 貪 不 我 許 。

漸 穿 匏 挹 水 篝 銕 燃 火 。 勞 疲 力 竭 飢 渴 為 禍 。

歸 妺 龍 生 馬 淵 壽 考 且 神 。 飛 騰 上 天 舍 宿 軒 轅 常 居 樂 安 。

豐 崔 嵬 北 岳 天 神 貴 客 。 溫 仁 正 直 主 布 恩 德 。 衣 冠 不 已 蒙 受 大 福 。

旅 鬼 夜 哭 泣 齊 失 其 國 為 下 所 賊 。

巽 二 政 多 門 君 失 其 權 。 三 家 專 制 禍 起 季 孫 。

兌 望 幸 不 到 文 章 未 就 。 王 子 逐 兔 犬 踦 不 得 。

渙 伯 虎 仲 熊 德 義 昭 明 。 使 布 五 教 陰 陽 順 序 。

節 兩 足 四 翼 飛 入 家 國 。 寧 我 伯 叔 與 母 相 得 。

中 孚 春 秋 禱 祀 解 禍 除 憂 君 无 災 咎 。

小 過 牧 羊 稻 園 聞 虎 喧 讙 。 懼 畏 悚 息 終 无 禍 患 。

既 濟 大 蛇 巨 魚 相 搏 於 郊 。 君 臣 隔 塞 郭 公 出 廬 。

