 撰 吏 五 帝 三 王 傳 政 乙 第 五 

政 曰 君 子 不 與 人 謀 之 則 已 矣 若 與 人 謀 之 則 非 道 無 由 也 。 故 君 子 之 謀 能 必 用 道 而 不 能 必 見 受 能 必 忠 而 不 能 必 入 能 必 信 而 能 必 見 信 。 君 子 非 人 者 不 出 之 於 辭 而 施 之 於 行 故 非 非 者 行 是 惡 惡 者 行 善 而 道 諭 矣 。

#@

 大 道 文 王 問 第 八 

政 曰 昔 者 文 王 問 於 鬻 子 敢 問 人 有 大 忘 乎 ？ 對 曰 有 。 文 王 曰 敢 問 大 忘 奈 何 。 鬻 子 曰 知 其 身 之 惡 而 不 改 也 以 賊 其 身 乃 喪 其 軀 。 其 行 如 此 是 謂 之 大 忘 。 

#@

 貴 道 五 帝 三 王 周 政 乙 第 五 

昔 之 帝 王 所 以 為 明 者 以 其 吏 也 。 昔 之 君 子 其 所 以 為 功 者 以 其 民 也 。 力 生 於 神 而 功 最 於 吏 福 歸 於 君 。 昔 者 五 帝 之 治 天下 也 其 道 昭 昭 若 日 月 之 明 然 若 以 晝 代 夜 然 。 故 其 道 首 首 然 萬 世 為 福 萬 世 為 教 者 唯 從 黃 帝 以 下 舜 禹 以 上 而 已 矣 。 君 王 欲 緣 五 帝 之 道 而 不 失 則 可 以 長 久 。

#@

 守 道 五 帝 三 王 周 政 甲 第 四 

聖 人 在 上 賢 士 百 里 而 有 一 人 則 猶 無 有 也 。 王 道 衰 微 暴 亂 在 上 賢 士 千 里 而 有 一 人 則 猶 比 肩 也 。

#@

 撰 吏 五 帝 三 王 傳 政 乙 第 三 

故 曰 民 者 賢 不 肖 之 杖 也 賢 不 肖 皆 具 焉 。 故 賢 人 得 焉 不 肖 人 休 焉 杖 能 側 焉 忠 信 飾 焉 。 民 者 積 愚 也 雖 愚 明 主 撰 吏 焉 必 使 民 興 焉 。 士 民 與 之 明 上 舉 之 士 民 若 之 明 上 去 之 。 故 王 者 取 吏 不 忘 必 使 民 唱 然 後 和 。 民 者 吏 之 程 也 察 吏 於 民 然 後 隨 。 政 曰 民 者 至 卑 也 而 使 之 取 吏 焉 必 取 所 愛 故 十 人 愛 之 則 十 人 之 吏 也 百 人 愛 之 則 百 人 之 吏 也 千 人 愛 之 則 千 人 之 吏 也 萬 人 愛 之 則 萬 人 之 吏 也 。 故 萬 人 之 吏 撰 卿 相 矣 。 卿 相 者 諸 侯 之 丞 也 故 封 侯 之 土 秩 出 焉 。 卿 相 者 侯 之 本 也 。

#@

 曲 阜 魯 周 公 政 甲 第 十 四 

政 曰 昔 者 魯 周 公 曰 吾 聞 之 於 政 也 知 善 不 行 者 謂 之 狂 知 惡 不 改 者 謂 之 惑 。 夫 狂 與 惑 者 聖 王 之 戒 也 。

#@

 道 符 五 帝 三 王 傳 政 甲 第 二 

不 肖 者 不 自 謂 不 肖 也 而 不 肖 見 於 行 雖 自 謂 賢 人 猶 謂 之 不 肖 也 。 愚 者 不 自 謂 愚 而 愚 見 於 言 雖 自 謂 智 人 猶 謂 之 愚 。

#@

 數 始 五 帝 治 天下 第 七 

昔 者 帝 顓 頊 年 十 五 而 佐 黃 帝 二 十 而 治 天下 。 其 治 天下 也 上 緣 黃 帝 之 道 而 行 之 學 黃 帝 之 道 而 常 之 。 昔 者 帝 嚳 年 十 五 而 佐 帝 顓 頊 三 十 而 治 天下 。 其 治 天下 也 上 緣 黃 帝 之 道 而 明 之 學 帝 顓 頊 之 道 而 行 之 。

#@

 禹 政 第 六 

禹 之 治 天下 也 得 皋 陶 得 杜 子 業 得 既 子 得 施 子 黯 得 季 子 甯 得 然 子 堪 得 輕 子 玉 。 得 七 大 夫 以 佐 其 身 以 治 天下 以 天下 治 。

#@

 湯 政 天下 至 紂 第 七 

湯 之 治 天下 也 得 慶 誧 伊 尹 湟 里 且 東 門 虛 南 門 蝡 西 門 疵 北 門 側 得 七 大 夫 佐 以 治 天下 而 天下 治 。 二 十 七 世 積 歲 五 百 七 十 六 歲 至 紂 。

#@

 上 禹 政 第 六 

禹 之 治 天下 也 以 五 聲 聽 。 門 懸 鐘 鼓 鐸 磬 而 置 鞀 以 得 四 海 之 士 。 為 銘 於 簨 𧇽 曰 教 寡 人 以 道 者 擊 鼓 教 寡 人 以 義 者 擊 鐘 教 寡 人 以 事 者 振 鐸 語 寡 人 以 憂 者 擊 磬 語 寡 人 以 獄 訟 者 揮 鞀 。 此 之 謂 五 聲 。 是 以 禹 嘗 據 一 饋 而 七 十 起 日 中 而 不 暇 飽 食 曰 吾 猶 恐 四 海 之 士 留 於 道 路 。 是 以 四 海 之 士 皆 至 。 是 以 禹 當 朝 廷 間 也 可 以 羅 爵 。

#@

 道 符 五 帝 三 王 傳 政 甲 第 五 

夫 國 者 卿 相 世 賢 者 有 之 有 國 無 國 智 者 治 之 智 者 非 一 日 之 志 治 者 非 一 日 之 謀 而 知 所 避 。 發 教 施 令 為 天下 福 者 謂 之 道 上 下 相 親 謂 之 和 民 不 求 而 得 所 欲 謂 之 信 除 去 天下 之 害 謂 之 仁 。 仁 與 信 和 與 道 帝 王 之 器 。 凡 萬 物 皆 有 器 。 故 欲 有 為 不 行 其 器 者 雖 欲 有 為 不 成 。 諸 侯 之 欲 王 者 亦 然 不 用 帝 王 之 器 者 不 成 。

#@

 湯 政 湯 治 天下 理 第 七 

天地 闢 而 萬 物 生 萬 物 生 而 人 為 政 焉 。 無 不 能 生 而 無 殺 也 。 唯 天地 之 所 以 殺 人 不 能 生 人 化 而 為 善 獸 化 而 為 惡 。 人 而 不 善 者 謂 之 獸 有 天 然 後 有 地 有 地 然 後 有 別 有 別 然 後 有 義 有 義 然 後 有 教 有 教 然 後 有 道 有 道 然 後 有 理 有 理 然 後 有 數 。 曰 有 冥 有 旦 有 晝 有 夜 。 然 後 以 為 數 。 月 一 盈 一 虧 月 合 月 離 以 數 紀 四 者 皆 陳 以 為 數 治 。 政 者 衛 也 始 終 之 謂 衛 。

#@

 慎 誅 魯 周 公 第 六 

昔 者 魯 周 公 使 康 叔 往 守 於 殷 戒 之 曰 與 殺 不 辜 寧 失 有 罪 。 無 有 無 罪 而 見 誅 無 有 有 功 而 不 賞 。 戒 之 ！ 封 ！ 誅 賞 之 慎 焉 。 

