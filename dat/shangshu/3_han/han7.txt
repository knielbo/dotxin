 太 甲 上 

太 甲 既 立 不 明 伊 尹 放 諸 桐 。 三 年 復 歸 于 亳 思 庸 伊 尹 作 太 甲 三 篇 。

惟 嗣 王 不 惠 于 阿 衡 伊 尹 作 書 曰 先 王 顧 諟 天 之 明 命 以 承 上 下 神祇 。 社 稷 宗 廟 罔 不 祗 肅 。 天 監 厥 德 用 集 大 命 撫 綏 萬 方 。 惟 尹 躬 克 左 右 厥 辟 宅 師 肆 嗣 王 丕 承 基 緒 。 惟 尹 躬 先 見 于 西 邑 夏 自 周 有 終 。 相 亦 惟 終 其 後 嗣 王 罔 克 有 終 相 亦 罔 終 嗣 王 戒 哉 ！ 祗 爾 厥 辟 辟 不 辟 忝 厥 祖 。 

王 惟 庸 罔 念 聞 。 伊 尹 乃 言 曰 先 王 昧 爽 丕 顯 坐 以 待 旦 。 旁 求 俊 彥 啟 迪 後 人 無 越 厥 命 以 自 覆 。 慎 乃 儉 德 惟 懷 永 圖 。 若 虞 機 張 往 省 括 于 度 則 釋 。 欽 厥 止 率 乃 祖 攸 行 惟 朕 以 懌 萬 世 有 辭 。 

王 未 克 變 。 伊 尹 曰 茲 乃 不 義 習 與 性 成 。 予 弗 狎 于 弗 順 營 于 桐 宮 密 邇 先 王 其 訓 無 俾 世 迷 。 王 徂 桐 宮 居 憂 克 終 允 德 。 
