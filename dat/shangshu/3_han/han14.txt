 泰 誓 上 

惟 十 有 一 年 武 王 伐 殷 。 一 月 戊 午 師 渡 孟 津 作 泰 誓 三 篇 。

惟 十 有 三 年 春 大 會 于 孟 津 。 王 曰 嗟 ！ 我 友 邦 塚 君 越 我 御 事 庶 士 明 聽 誓 。

惟 天地 萬 物 父 母 惟 人 萬 物 之 靈 。 但 聰 明 作 元 后 元 后 作 民 父 母 。 今 商 王 受 弗 敬 上 天 降 災 下 民 。 沈 湎 冒 色 敢 行 暴 虐 罪 人 以 族 官 人 以 世 惟 宮 室 台 榭 陂 池 侈 服 以 殘 害 于 爾 萬 姓 。 焚 炙 忠 良 刳 剔 孕 婦 。 皇 天 震 怒 命 我 文 考 肅 將 天 威 大 勳 未 集 。

肆 予 小 子 發 以 爾 友 邦 塚 君 觀 政 于 商 。 惟 受 罔 有 悛 心 乃 夷 居 弗 事 上帝 神祇 遺 厥 先 宗 廟 弗 祀 。 犧 牲 粢 盛 既 于 凶 盜 。 乃 曰 吾 有 民 有 命 ！ 罔 懲 其 侮 。

天 祐 下 民 作 之 君 作 之 師 惟 其 克 相 上帝 寵 綏 四 方 。 有 罪 無 罪 予 曷 敢 有 越 厥 志 ？

同 力 度 德 同 德 度 義 。 受 有 臣 億 萬 惟 億 萬 心 予 有 臣 三 千 惟 一 心 。 商 罪 貫 盈 天 命 誅 之 。 予 弗 順 天 厥 罪 惟 鈞 。

予 小 子 夙 夜 祗 懼 受 命 文 考 類 于 上帝 宜 于 塚 土 以 爾 有 眾 厎 天 之 罰 。 天 矜 于 民 民 之 所 欲 天 必 從 之 。 爾 尚 弼 予 一 人 永 清 四 海 時 哉 弗 可 失 ！ 