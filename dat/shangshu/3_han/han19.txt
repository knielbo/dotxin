 微 子 之 命 

成 王 既 黜 殷 命 殺 武 庚 命 微 子 啟 代 殷 後 作 微 子 之 命 。

王 若 曰 猷 ！ 殷 王 元 子 。 惟 稽 古 崇 德 象 賢 。 統 承 先 王 修 其 禮 物 作 賓 于 王 家 與 國 咸 休 永 世 無 窮 。 嗚 呼 ！ 乃 祖 成 湯 克 齊 聖 廣 淵 皇 天 眷 佑 誕 受 厥 命 。 撫 民 以 寬 除 其 邪 虐 功 加 于 時 德 垂 後 裔 。 爾 惟 踐 修 厥 猷 舊 有 令 聞 恪 慎 克 孝 肅 恭 神 人 。 予 嘉 乃 德 曰 篤 不 忘 。 上帝 時 歆 下 民 祗 協 庸 建 爾 于 上 公 尹 茲 東 夏 。 欽 哉 往 敷 乃 訓 慎 乃 服 命 率 由 典 常 以 蕃 王 室 。 弘 乃 烈 祖 律 乃 有 民 永 綏 厥 位 毗 予 一 人 。 世 世 享 德 萬 邦 作 式 俾 我 有 周 無 斁 。 嗚 呼 ！ 往 哉 惟 休 無 替 朕 命 。 

唐 叔 得 禾 異 畝 同 穎 獻 諸 天子 。 王 命 唐 叔 歸 周 公 于 東 作 歸 禾 。

周 公 既 得 命 禾 旅 天子 之 命 作 嘉 禾 。