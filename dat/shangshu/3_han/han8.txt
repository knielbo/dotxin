 太 甲 中 

惟 三 祀 十 有 二 月 朔 伊 尹 以 冕 服 奉 嗣 王 歸 于 亳 作 書 曰 民 非 后 罔 克 胥 匡 以 生 后 非 民 罔 以 辟 四 方 。 皇 天 眷 佑 有 商 俾 嗣 王 克 終 厥 德 實 萬 世 無 疆 之 休 。 

王 拜 手 稽 首 曰 予 小 子 不 明 于 德 自 厎 不 類 。 欲 敗 度 縱 敗 禮 以 速 戾 于 厥 躬 。 天 作 孽 猶 可 違 自 作 孽 不 可 逭 。 既 往 背 師 保 之 訓 弗 克 于 厥 初 尚 賴 匡 救 之 德 圖 惟 厥 終 。 

伊 尹 拜 手 稽 首 曰 修 厥 身 允 德 協 于 下 惟 明 后 。 先 王 子 惠 困 窮 民 服 厥 命 罔 有 不 悅 。 並 其 有 邦 厥 鄰 乃 曰 徯 我 后 后 來 無 罰 。 王 懋 乃 德 視 乃 厥 祖 無 時 豫 怠 。 奉 先 思 孝 接 下 思 恭 。 視 遠 惟 明 聽 德 惟 聰 。 朕 承 王 之 休 無 斁 。 