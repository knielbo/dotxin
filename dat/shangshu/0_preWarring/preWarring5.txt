 梓 材 

王 曰 封 以 厥 庶 民 暨 厥 臣 達 大 家 以 厥 臣 達 王 惟 邦 君 汝 若 恆 越 曰 我 有 師 師 司 徒 司 馬 司 空 尹 旅 。 曰 予 罔 厲 殺 人 。 亦 厥 君 先 敬 勞 肆 徂 厥 敬 勞 。 肆 往 奸 宄 殺 人 歷 人 宥 肆 亦 見 厥 君 事 戕 敗 人 宥 。 

王 啟 監 厥 亂 為 民 。 曰 無 胥 戕 無 胥 虐 至 于 敬 寡 至 于 屬 婦 合 由 以 容 。 王 其 效 邦 君 越 御 事 厥 命 曷 以 ？ 引 養 引 恬 。 自 古 王 若 茲 監 罔 攸 辟 。 惟 曰 若 稽 田 既 勤 敷 菑 惟 其 陳 修 為 厥 疆 畎 。 若 作 室 家 既 勤 垣 墉 惟 其 塗 塈 茨 。 若 作 梓 材 既 勤 樸 斫 惟 其 塗 丹 雘 。 

今 王 惟 曰 先 王 既 勤 用 明 德 懷 為 夾 庶 邦 享 作 兄 弟 方 來 。 亦 既 用 明 德 後 式 典 集 庶 邦 丕 享 。 皇 天 既 付 中 國 民 越 厥 疆 土 于 先 王 肆 王 惟 德 用 和 懌 先 後 迷 民 用 懌 先 王 受 命 。 已 ！ 若 茲 監 。 惟 曰 欲 至 于 萬 年 惟 王 子 子 孫 孫 永 保 民 。 