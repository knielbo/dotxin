堯 典 

昔 在 帝 堯 聰 明 文 思 光 宅 天下 。 將 遜 于 位 讓 于 虞 舜 作 堯 典 。

曰 若 稽 古 帝 堯 曰 放 勳 欽 明 文 思 安 安 允 恭 克 讓 光 被 四 表 格 于 上 下 。 克 明 俊 德 以 親 九 族 。 九 族 既 睦 平 章 百 姓 。 百 姓 昭 明 協 和 萬 邦 。 黎 民 於 變 時 雍 。

乃 命 羲 和 欽 若 昊 天 歷 象 日 月 星 辰 敬 授 人 時 。 分 命 羲 仲 宅 嵎 夷 曰 暘 谷 。 寅 賓 出 日 平 秩 東 作 。 日 中 星 鳥 以 殷 仲 春 。 厥 民 析 鳥 獸 孳 尾 。 申 命 羲 叔 宅 南 交 。 平 秩 南 訛 敬 致 。 日 永 星 火 以 正 仲 夏 。 厥 民 因 鳥 獸 希 革 。 分 命 和 仲 宅 西 曰 昧 谷 。 寅 餞 納 日 平 秩 西 成 。 宵 中 星 虛 以 殷 仲 秋 。 厥 民 夷 鳥 獸 毛 毨 。 申 命 和 叔 宅 朔 方 曰 幽 都 。 平 在 朔 易 。 日 短 星 昴 以 正 仲 冬 。 厥 民 隩 鳥 獸 氄 毛 。 帝 曰 咨 ！ 汝 羲 暨 和 。 朞 三 百 有 六 旬 有 六 日 以 閏 月 定 四 時 成 歲 。 允 釐 百 工 庶 績 咸 熙 。 

帝 曰 疇 咨 若 時 登 庸 ？ 放 齊 曰 胤 子 朱 啟 明 。 帝 曰 吁 ！ 嚚 訟 可 乎 ？ 

帝 曰 疇 咨 若 予 采 ？ 驩 兜 曰 都 ！ 共 工 方 鳩 僝 功 。 帝 曰 吁 ！ 靜 言 庸 違 象 恭 滔 天 。 

帝 曰 咨 ！ 四 岳 湯 湯 洪 水 方 割 蕩 蕩 懷 山 襄 陵 浩 浩 滔 天 。 下 民 其 咨 有 能 俾 乂 ？ 僉 曰 於 ！ 鯀 哉 。 帝 曰 吁 ！ 咈 哉 方 命 圮 族 。 岳 曰 异 哉 ！ 試 可 乃 已 。 

帝 曰 往 欽 哉 ！ 九 載 績 用 弗 成 。

帝 曰 咨 ！ 四 岳 。 朕 在 位 七 十 載 汝 能 庸 命 巽 朕 位 ？ 岳 曰 否 德 忝 帝 位 。 曰 明 明 揚 側 陋 。 師 錫 帝 曰 有 鰥 在 下 曰 虞 舜 。 帝 曰 俞 ？ 予 聞 如 何 ？ 岳 曰 瞽 子 父 頑 母 嚚 象 傲 克 諧 以 孝 烝 烝 乂 不 格 姦 。 帝 曰 我 其 試 哉 ！ 女 于 時 觀 厥 刑 于 二 女 。 釐 降 二 女 于 媯 汭 嬪 于 虞 。 帝 曰 欽 哉 ！ 