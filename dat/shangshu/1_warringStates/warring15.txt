 費 誓 

魯 侯 伯 禽 宅 曲 阜 徐 夷 並 興 東 郊 不 開 。 作 費 誓 。

公 曰 嗟 ！ 人 無 嘩 聽 命 。 徂 茲 淮 夷 徐 戎 並 興 。 善 敹 乃 甲 冑 敿 乃 干 無 敢 不 弔 ！ 備 乃 弓 矢 鍛 乃 戈 矛 礪 乃 鋒 刃 無 敢 不 善 ！ 今 惟 淫 舍 牿 牛 馬 杜 乃 擭 敜 乃 穽 無 敢 傷 牿 。 牿 之 傷 汝 則 有 常 刑 ！ 馬 牛 其 風 臣 妾 逋 逃 勿 敢 越 逐 祗 復 之 我 商 賚 汝 。 乃 越 逐 不 復 汝 則 有 常 刑 ！ 無 敢 寇 攘 逾 垣 牆 竊 馬 牛 誘 臣 妾 汝 則 有 常 刑 ！

甲 戌 我 惟 征 徐 戎 。 峙 乃 糗 糧 無 敢 不 逮 汝 則 有 大 刑 ！ 魯 人 三 郊 三 遂 峙 乃 楨 干 。 甲 戌 我 惟 築 無 敢 不 供 汝 則 有 無 餘 刑 非 殺 。 魯 人 三 郊 三 遂 峙 乃 芻 茭 無 敢 不 多 汝 則 有 大 刑 ！ 