 牧 誓 

武 王 戎 車 三 百 兩 虎 賁 三 百 人 與 受 戰 于 牧 野 作 牧 誓 。

時 甲 子 昧 爽 王 朝 至 于 商 郊 牧 野 乃 誓 。 王 左 杖 黃 鉞 右 秉 白 旄 以 麾 曰 逖 矣 西 土 之 人 ！ 王 曰 嗟 ！ 我 友 邦 塚 君 御 事 司 徒 司 鄧 司 空 亞 旅 師 氏 千 夫 長 百 夫 長 及 庸 蜀 羌 髳 微 盧 彭 濮 人 。 稱 爾 戈 比 爾 干 立 爾 矛 予 其 誓 。 

王 曰 古 人 有 言 曰 牝 雞 無 晨 牝 雞 之 晨 惟 家 之 索 。 今 商 王 受 惟 婦 言 是 用 昏 棄 厥 肆 祀 弗 答 昏 棄 厥 遺 王 父 母 弟 不 迪 乃 惟 四 方 之 多 罪 逋 逃 是 崇 是 長 是 信 是 使 是 以 為 大 夫 卿 士 。 俾 暴 虐 于 百 姓 以 奸 宄 于 商 邑 。

今 予 發 惟 恭 行 天 之 罰 。 今 日 之 事 不 愆 于 六 步 七 步 乃 止 齊 焉 。 勖 哉 夫 子 ！ 不 愆 于 四 伐 五 伐 六 伐 七 伐 乃 止 齊 焉 。 勖 哉 夫 子 ！ 尚 桓 桓 如 虎 如 貔 如 熊 如 羆 于 商 郊 弗 迓 克 奔 以 役 西 土 勖 哉 夫 子 ！ 爾 所 弗 勖 其 于 爾 躬 有 戮 ！ 