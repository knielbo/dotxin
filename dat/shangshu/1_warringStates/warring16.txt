 秦 誓 

秦 穆 公 伐 鄭 晉 襄 公 帥 師 敗 諸 崤 還 歸 作 秦 誓 。

公 曰 嗟 ！ 我 士 聽 無 嘩 ！ 予 誓 告 汝 群 言 之 首 。 古 人 有 言 曰 民 訖 自 若 是 多 盤 。 責 人 斯 無 難 惟 受 責 俾 如 流 是 惟 艱 哉 ！ 我 心 之 憂 日 月 逾 邁 若 弗 雲 來 。

惟 古 之 謀 人 則 曰 未 就 予 忌 惟 今 之 謀 人 姑 將 以 為 親 。 雖 則 云 然 尚 猷 詢 茲 黃 髮 則 罔 所 愆 。 番 番 良 士 旅 力 既 愆 我 尚 有 之 仡 仡 勇 夫 射 御 不 違 我 尚 不 欲 。 惟 截 截 善 諞 言 俾 君 子 易 辭 我 皇 多 有 之 ！

昧 昧 我 思 之 如 有 一 介 臣 斷 斷 猗 無 他 技 其 心 休 休 焉 其 如 有 容 。 人 之 有 技 若 己 有 之 。 人 之 彥 聖 其 心 好 之 不 啻 若 自 其 口 出 。 是 能 容 之 以 保 我 子 孫 黎 民 亦 職 有 利 哉 ！ 人 之 有 技 冒 疾 以 惡 之 人 之 彥 聖 而 違 之 俾 不 達 是 不 能 容 以 不 能 保 我 子 孫 黎 民 亦 曰 殆 哉 ！

邦 之 杌 隉 曰 由 一 人 邦 之 榮 懷 亦 尚 一 人 之 慶 。 