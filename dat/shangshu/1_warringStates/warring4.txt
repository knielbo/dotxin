 西 伯 戡 黎 

殷 始 咎 周 周 人 乘 黎 。 祖 伊 恐 奔 告 于 受 作 西 伯 戡 黎 。

西 伯 既 戡 黎 祖 伊 恐 奔 告 于 王 。 曰 天子 ！ 天 既 訖 我 殷 命 。 格 人 元 龜 罔 敢 知 吉 。 非 先 王 不 相 我 後 人 惟 王 淫 戲 用 自 絕 。 故 天 棄 我 不 有 康 食 。 不 虞 天 性 不 迪 率 典 。 今 我 民 罔 弗 欲 喪 曰 天 曷 不 降 威 ？ 大 命 不 摯 今 王 其 如 台 ？ 

王 曰 嗚 呼 ！ 我 生 不 有 命 在 天 ？ 

祖 伊 反 曰 嗚 呼 ！ 乃 罪 多 參 在 上 乃 能 責 命 于 天 ？ 殷 之 即 喪 指 乃 功 不 無 戮 于 爾 邦 ！ 